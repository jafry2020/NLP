,Ghazal No,Content
0,Ghazal 1,جینا  کب  تک  محال  ہوگا |آخر  اک  دن  وصال  ہوگا |گر  نہ  ٹوٹے  یہ  شیشۂ  دل |تیرا  حسن  کمال  ہوگا |تم  تو  تڑپا  کے  جا  رہے  ہو |دل  یہ  کیسے  بحال  ہوگا |چھونے  والا  تری  جبیں  کو |میرا  دست  خیال  ہوگا |تیرے  لب  پہ  رہے  خموشی |میرے  لب  پہ  سوال  ہوگا |اس  کی  نبھتی  بھی  ہے  کسی  سے |جوشؔ  کیا  تیرا  حال  ہوگا |
1,Ghazal 2,جسے  ہم  کہہ  سکیں  اپنا  کوئی  ایسا  نہیں  ملتا |ترے  ہم  نام  ملتے  ہیں  کوئی  تجھ  سا  نہیں  ملتا |محبت  کے  سفر  میں  ہیں  مسافر  ہم  مسافر  تم |ہمیں  منزل  نہیں  ملتی  تمہیں  رستہ  نہیں  ملتا |کسی  کی  رخصتی  کے  بعد  تنہائی  کے  عالم  میں |غموں  کا  ساتھ  ہوتا  ہے  کوئی  تنہا  نہیں  ملتا |سمجھ  لینا  کوئی  مقصد  ہے  اس  کی  چاپلوسی  میں |جھکا  کر  سر  کوئی  اخلاص  سے  اتنا  نہیں  ملتا |جدھر  دیکھو  ادھر  سچ  بولنے  والے  ہی  ملتے  ہیں |تعجب  ہے  کوئی  اس  دور  میں  جھوٹا  نہیں  ملتا |طلب  ہے  روشنی  کی  تو  جلاؤ  خود  دیا  راہیؔ |بجھانے  تشنگی  پیاسے  کی  تو  دریا  نہیں  ملتا |
2,Ghazal 3,اس  نے  یہ  فاصلہ  اس  واسطے  رکھا  ہوگا |پاس  آ  کر  مرے  بیٹھے  گا  تو  چرچا  ہوگا |آج  پھر  اس  نے  مجھے  یاد  کیا  ہے  شاید |دل  نے  یوں  ہی  تو  نہیں  شور  مچایا  ہوگا |دیکھنا  لوگ  محبت  کی  مثالیں  دیں  گے |نام  آئے  گا  مرا  ذکر  تمہارا  ہوگا |درد  بے  چینی  تڑپ  رنج  و  الم  تنہائی |ہم  نے  سوچا  ہی  نہیں  اتنا  خسارہ  ہوگا |جس  کو  دن  رات  دعاؤں  میں  ہے  مانگا  ہم  نے |وقت  آئے  گا  کسی  دن  وہ  ہمارا  ہوگا |ہجر  اس  واسطے  منظور  کیا  ہے  میں  نے |تیرا  ہر  زخم  مجھے  دل  سے  گوارا  ہوگا |اس  کی  بے  چینی  بتاتی  ہے  کہ  عادل  راہیؔ |بھولا  بسرا  ہی  کوئی  یاد  تو  آتا  ہوگا |
3,Ghazal 4,کسک  دل  کی  مٹانے  میں  ذرا  سی  دیر  لگتی  ہے |کسی  کا  غم  بھلانے  میں  ذرا  سی  دیر  لگتی  ہے |کسی  کو  چاہ  کر  اپنا  بنانا  ٹھیک  ہے  لیکن |محبت  آزمانے  میں  ذرا  سی  دیر  لگتی  ہے |تمہیں  پانے  کی  خواہش  میں  ہوا  احساس  یہ  مجھ  کو |مقدر  آزمانے  میں  ذرا  سی  دیر  لگتی  ہے |جسے  منت  مرادوں  سے  بڑی  مشکل  سے  پایا  ہو |اسے  دل  سے  بھلانے  میں  ذرا  سی  دیر  لگتی  ہے |کہ  جس  دل  کی  زمیں  برسوں  سے  بنجر  ہو  تو  پھر  اس  پر |نئی  چاہت  اگانے  میں  ذرا  سی  دیر  لگتی  ہے |غزل  پڑھ  کر  تو  آسانی  سے  محفل  لوٹ  سکتے  ہو |مگر  عزت  کمانے  میں  ذرا  سی  دیر  لگتی  ہے |دل  مضطر  کو  آخر  کون  سمجھائے  گا  اے  راہیؔ |سکون  قلب  پانے  میں  ذرا  سی  دیر  لگتی  ہے |
4,Ghazal 5,تجھے  یاد  کر  کے  بھلانے  سے  پہلے |میں  رویا  بہت  مسکرانے  سے  پہلے |کہ  رو  رو  کے  سونا  تو  ہنس  ہنس  کے  اٹھنا |ہم  ایسے  نہ  تھے  دل  لگانے  سے  پہلے |مرے  خواب  رہ  جائیں  نہ  پھر  ادھورے |جبیں  چوم  لینا  جگانے  سے  پہلے |تم  اپنی  تباہی  کا  ماتم  تو  کر  لو |مرے  حال  پہ  مسکرانے  سے  پہلے |بہت  یاد  آئے  گی  پاگل  سی  لڑکی |یہ  سوچا  نہیں  تھا  بھلانے  سے  پہلے |میں  ٹوٹا  میں  بکھرا  ہوا  ریزہ  ریزہ |مری  جاں  ترے  خط  جلانے  سے  پہلے |تمہیں  صرف  رنج  و  الم  ہی  ملیں  گے |ذرا  سوچ  لو  دل  لگانے  سے  پہلے |غزل  پیش  خدمت  ہے  راہیؔ  کی  سن  لو |کہا  اس  نے  سب  کو  سنانے  سے  پہلے |
5,Ghazal 6,جن  لوگوں  سے  میری  یاری  ہوتی  ہے |ان  میں  کوئی  بات  تو  پیاری  ہوتی |دنیا  میں  اک  شخص  ہی  پیارا  لگتا  ہے |ہم  ایسوں  میں  یہ  بیماری  ہوتی  ہے |جب  بھی  اپنے  یاروں  سے  ملتا  ہوں  میں |جانے  کیوں  بس  بات  تمہاری  ہوتی  ہے |سب  کو  دل  کا  راز  بتانا  ٹھیک  نہیں |دنیا  داری  دنیا  داری  ہوتی  ہے |جھوٹ  بہت  آسان  ہے  لیکن  اے  راہیؔ |سچ  کہنے  میں  کچھ  دشواری  ہوتی  ہے |
6,Ghazal 7,اسے  تم  سے  محبت  ہے  غلط  فہمی  میں  مت  رہنا |یہ  بس  دل  کی  شرارت  ہے  غلط  فہمی  میں  مت  رہنا |تمہی  کو  دیکھ  کر  وہ  مسکراتا  ہے  تو  حیرت  کیا |اسے  ہنسنے  کی  عادت  ہے  غلط  فہمی  میں  مت  رہنا |ہوئے  برباد  تو  اب  آہ  و  زاری  کر  رہے  ہو  تم |کہا  بھی  تھا  سیاست  ہے  غلط  فہمی  میں  مت  رہنا |میں  تجھ  کو  چاہتا  ہوں  بات  یہ  سچ  ہے  مگر  پھر  بھی |مجھے  تیری  ضرورت  ہے  غلط  فہمی  میں  مت  رہنا  ہی |جھکی  نظروں  سے  تکنا  اور  خموشی  سے  گزر  جانا |محبت  کی  روایت  ہے  غلط  فہمی  میں  مت  رہنا |کیا  کرتا  ہوں  راہیؔ  اس  کی  تعریفیں  سبب  یہ  ہے |وہ  مجھ  سے  خوب  صورت  ہے  غلط  فہمی  میں  مت  رہنا |
7,Ghazal 8,ہے  اثر  اس  طرح  دل  پر  عشق  کی  تاثیر  کا |آج  کل  ہے  حال  جیسا  وادئ  کشمیر  کا |یوں  تو  دنیا  کا  کوئی  منظر  مجھے  بھایا  نہیں |ہاں  مگر  شیدا  ہوا  ہوں  میں  تری  تصویر  کا |ہے  مری  دنیا  میں  تیری  اہمیت  کچھ  اس  طرح |مرتبہ  ہے  شاعری  میں  جس  طرح  سے  میرؔ  کا |یاد  تم  آؤ  گے  مجھ  کو  میری  جاں  یہ  جان  لو |ذکر  جب  بھی  آئے  گا  میری  غزل  میں  ہیر  کا |میں  نے  تو  بس  عین  لکھا  تھا  لفافے  پر  مگر |جانے  کیا  سمجھا  ہے  مطلب  اس  نے  اس  تحریر  کا |تم  سے  ملنا  اور  پھر  مل  کر  بچھڑ  جانے  کا  غم |فیصلہ  شاید  یہی  ہے  کاتب  تقدیر  کا |شعر  میں  نے  بھی  سنائے  خوب  راہیؔ  رات  بھر |ذکر  چھیڑا  تھا  کسی  نے  بزم  میں  جب  میرؔ  کا |
8,Ghazal 9,ہم  کہیں  بھی  ہوں  مگر  یہ  چھٹیاں  رہ  جائیں  گی |پھول  سب  لے  جائیں  گے  پر  پتیاں  رہ  جائیں  گی |کام  کرنا  ہو  جو  کر  لو  آج  کی  تاریخ  میں |آنکھ  نم  ہو  جائے  گی  پھر  سسکیاں  رہ  جائیں  گی |اس  نئے  قانون  کا  منظر  یہی  دکھتا  ہے  اب |پاؤں  کٹ  جائیں  گے  لیکن  بیڑیاں  رہ  جائیں  گی |صرف  لفظوں  کو  نہیں  انداز  بھی  اچھا  رکھو |اس  جگت  میں  صرف  میٹھی  بولیاں  رہ  جائیں  گی |کیوں  بناتے  ہو  سیاست  کو  تم  اپنا  ہم  سفر |سب  چلے  جائیں  گے  لیکن  کرسیاں  رہ  جائیں  گی |تم  کو  بھی  آدرش  پر  آدرشؔ  چلنا  ہے  یہاں |ورنہ  اس  دلدل  میں  دھنستیں  پیڑھیاں  رہ  جائیں  گی |
9,Ghazal 10,آندھیاں  غم  کی  چلیں  اور  کرب  بادل  چھا  گئے |تجھ  سے  کیسے  ہو  ملن  سب  راستے  دھندلا  گئے |کرچی  کرچی  خواہشیں  آنکھوں  میں  چبھ  کر  رہ  گئیں |زرد  موسم  آس  کی  ہریالیوں  کو  کھا  گئے |میں  کہ  جس  نے  ہر  صعوبت  مسکرا  کر  جھیل  لی |منزلیں  آئیں  تو  کیوں  آنکھوں  میں  آنسو  آ  گئے |تیرے  نا  آنے  کے  دکھ  میں  شدتیں  پھولوں  نے  کیں |وقت  سے  پہلے  ہی  سب  گجرے  مرے  مرجھا  گئے |قحط  جذبوں  کا  پڑا  ویراں  سے  ہیں  دل  کے  نگر |شہر  پر  آسیب  شاید  ہجر  کے  منڈلا  گئے |دعویٰ  چاہت  کا  نہیں  پر  جب  اسے  سوچا  عروجؔ |پھول  خوشبو  رنگ  تارے  آنکھ  میں  لہرا  گئے |
10,Ghazal 11,تیرے  پیاسوں  کو  سزا  دی  گئی  ہے |تشنگی  اور  بڑھا  دی  گئی  ہے |اس  کے  آنے  کی  خبر  آتے  ہی |شہر  کو  آگ  لگا  دی  گئی  ہے |قید  ہونے  کی  دعا  مانگی  تھی |میری  زنجیر  ہٹا  دی  گئی  ہے |تم  مجھے  دیکھنے  سے  قاصر  تھے |روشنی  اور  بڑھا  دی  گئی  ہے |ایک  پنچھی  کو  کسی  پنجرے  میں |اڑتے  رہنے  کی  دعا  دی  گئی  ہے |خودکشی  کے  تو  نشاں  باقی  نہیں |ریت  ساحل  سے  ہٹا  دی  گئی  ہے |میں  تو  سجدے  میں  پڑا  تھا  لیکن |مجھ  پہ  تلوار  گرا  دی  گئی  ہے |
11,Ghazal 12,کوئی  کمال  ہوا  پھر  نہ  اس  کمال  کے  بعد |کہ  ایک  شخص  نہ  بھایا  ترے  وصال  کے  بعد |اسے  ملال  کہ  میں  نے  اسے  چھوا  ہی  نہیں |مجھے  ملال  کہ  اس  نے  کہا  ملال  کے  بعد |کبھی  بھی  عشق  جو  کرنا  تو  سوچ  کر  کرنا |یہ  تجربہ  ہے  مرا  یار  اپنے  حال  کے  بعد |برہنہ  روح  تھی  جب  تک  کوئی  تماشہ  نہ  تھا |یہ  سب  شروع  ہوا  ایک  خد  و  خال  کے  بعد |عجیب  رنگ  دکھائے  ہیں  عشق  نے  تیرے |کہ  میں  عروج  پہ  آیا  مرے  زوال  کے  بعد |ترے  وصال  سے  نکلا  تو  ہجر  ٹوٹ  پڑا |میں  پھر  سے  جال  میں  آیا  ہوں  ایک  جال  کے  بعد |
12,Ghazal 13,میں  اجنبی  رہا  سب  سے  مگر  سبھی  میں  رہا |یہ  حوصلہ  بھی  یہاں  پر  کسی  کسی  میں  رہا |قبائے  عظمت  انساں  ملی  فقیروں  کو |فقیہ  شہر  تو  کیا  کیا  نہ  سروری  میں  رہا |کھنچا  ہے  زخم  عداوت  سے  دوستی  کا  لہو |جسے  عزیز  رکھا  جاں  سے  دشمنی  میں  رہا |چراغ  رکھ  دئے  سورج  کے  سامنے  لا  کر |مگر  وہ  فرق  نہ  جانا  جو  روشنی  میں  رہا |زبان  کھلتی  تو  ہوتا  قدم  قدم  مقتل |سکوت  خوف  کی  صورت  گلی  گلی  میں  رہا |
13,Ghazal 14,خود  مزے  دار  طبیعت  ہے  تو  ساماں  کیسا |زخم  دل  آپ  ہیں  شورش  پہ  نمکداں  کیسا |ہاتھ  وحشت  میں  نہ  پونچھے  تو  گریباں  کیسا |خار  صحرا  سے  نہ  الجھے  تو  وہ  داماں  کیسا |کوچۂ  یار  کو  دعویٰ  ہے  کہ  جنت  میں  ہوں |خلد  کہتے  ہیں  کسے  روضۂ  رضواں  کیسا |اسی  معبود  کا  ہے  دیر  و  حرم  میں  جلوہ |بحث  کس  بات  کی  ہے  گبر  و  مسلماں  کیسا |وعدۂ  بادۂ  اطہر  کا  بھروسہ  کب  تک |چل  کے  بھٹی  پہ  پئیں  جرعۂ  عرفاں  کیسا |ہم  ہوئے  قیسؔ  ہوئے  وامقؔ  و  فرہادؔ  ہوئے |زلف  پر  خم  نے  کیا  سب  کو  پریشاں  کیسا |دور  کے  ڈھول  ہیں  یوسف  کی  کہانی  صاحب |کس  کو  معلوم  ہے  ہوگا  مہ  کنعاں  کیسا |تیرے  قربان  میں  اتنا  تو  بتا  دے  قاتل |میری  گردن  پہ  چلا  خنجر  براں  کیسا |دل  کے  آئینہ  میں  تصویر  صنم  رکھتا  ہے |نہیں  معلوم  کہ  آغاؔ  ہے  مسلماں  کیسا |
14,Ghazal 15,سارے  عالم  کا  یہی  ارمان  ہونا  چاہئے |تو  نہیں  تو  یہ  جہاں  ویران  ہونا  چاہئے |عشق  میں  بس  فائدے  اچھے  نہیں  ہوتے  جناب |عشق  میں  تھوڑا  بہت  نقصان  ہونا  چاہئے |جسم  کو  آغوش  میں  لیتے  ہو  پر  سوچا  کبھی |روح  کا  بھی  کچھ  سر  و  سامان  ہونا  چاہئے |اس  دغا  بازی  کو  کب  تک  عشق  میں  سہتے  رہیں |بے  وفائی  کا  بھی  کچھ  امکان  ہونا  چاہئے |اب  کہ  اک  محبوب  ایسا  ڈھونڈئیے  فرحتؔ  کہ  جو |خوبصورت  ہو  نہ  ہو  نادان  ہونا  چاہئے |
15,Ghazal 16,خود  اداسی  میں  تو  اپنی  یہ  کمی  رکھی  ہے |ساتھ  جب  تک  ہے  وہ  چہرے  پہ  ہنسی  رکھی  ہے |وہ  کبھی  سوکھتے  پیڑوں  کو  تو  پانی  دے  گا |میں  نے  اس  واسطے  اک  ٹہنی  ہری  رکھی  ہے |وقت  سے  بڑھ  کے  اذیت  ہی  نہیں  دنیا  میں |جانے  کس  واسطے  اللہ  نے  گھڑی  رکھی  ہے |جو  اداسی  کی  ضرورت  ہو  تو  مجھ  سے  کہنا |میرے  ہاتھوں  کی  لکیروں  میں  جھڑی  رکھی  ہے |کتنے  ہی  سانپ  یہاں  آ  کے  پڑے  رہتے  ہیں |اس  لیے  آستیں  دل  سے  بھی  بڑی  رکھی  ہے |
16,Ghazal 17,چاہت  غمزے  جتا  رہی  ہے |وحشت  صحرا  دکھا  رہی  ہے |غنچوں  کا  جگر  ہلا  رہی  ہے |بلبل  کیا  گل  کھلا  رہی  ہے |یوسف  کا  پتا  لگا  رہی  ہے |خوشبو  کنعاں  میں  آ  رہی  ہے |شیریں  کیا  رنگ  لا  رہی  ہے |عاشق  کا  لہو  بہا  رہی  ہے |کس  شوخ  کو  دیجئے  دل  زار |کس  میں  صاحب  وفا  رہی  ہے |آوازۂ  فیض  ہے  جہاں  میں |جس  کی  شہرت  سدا  رہی  ہے |ڈائن  ہے  پری  وشوں  کی  فرقت |دل  کھا  کے  کلیجہ  کھا  رہی  ہے |جاں  نذر  ہوئی  پری  رخوں  کی |مٹی  کو  ہوا  اڑا  رہی  ہے |چاہت  کی  کشش  نے  لو  ڈبو  دی |یوسف  کو  کنوئیں  جھکا  رہی  ہے |دل  میں  جو  بسے  ہوے  ہیں  گل  رو |سرخی  آنکھوں  میں  چھا  رہی  ہے |گہتا  ہوں  جبیں  کو  پائے  بت  سے |تقدیر  لکھا  مٹا  رہی  ہے |ہنستے  ہوئے  دیکھ  کر  گلوں  کو |شبنم  آنسو  بہا  رہی  ہے |اندھیر  کا  آج  سامنا  ہے |سرمہ  وہ  پری  لگا  رہی  ہے |کیوں  جان  نہیں  نکلتی  آغاؔ |کیسے  صدمے  اٹھا  رہی  ہے |
17,Ghazal 18,سرو  قد  لالہ  رخ  و  غنچہ  دہن  یاد  آیا |پھر  بہار  آئی  مجھے  لطف  چمن  یاد  آیا |گو  کہ  تھی  سلطنت  مصر  مگر  آخر  کار |اس  حکومت  پہ  بھی  یوسف  کو  وطن  یاد  آیا |رگ  گل  پر  ہے  کبھی  اور  کبھی  غنچہ  پہ  نگاہ |باغ  میں  کس  کی  کمر  کس  کا  دہن  یاد  آیا |سفر  ملک  عدم  کی  ہوئی  ایسی  عجلت |زاد  رہ  کچھ  نہ  بجز  گور  و  کفن  یاد  آیا |صحبت  لالہ  رخاں  عہد  شباب  و  شب  وصل |مئے  کہنہ  جو  ملی  داغ  کہن  یاد  آیا |جب  سے  آیا  ہے  نظر  یہ  ترا  حسن  بے  داغ |کبک  کو  ماہ  نہ  بلبل  کو  چمن  یاد  آیا |تیرے  سودائی  کو  پھر  جوش  ہوا  وحشت  کا |قیدیٔ  زلف  کو  پھر  طوق  و  رسن  یاد  آیا |پان  کھا  کر  جو  اگال  آپ  نے  تھوکا  صاحب |جوہری  محو  ہوے  لعل  یمن  یاد  آیا |بعد  مدت  کے  طلب  آپ  نے  بندہ  کو  کیا |شکر  صد  شکر  میں  اے  مشفق  من  یاد  آیا |فصل  گل  آتے  ہی  آغاؔ  نے  بھی  وحشت  کی  لی |کیسی  یہ  چال  چلا  کس  کا  چلن  یاد  آیا |
18,Ghazal 19,نہیں  ممکن  کہ  ترے  حکم  سے  باہر  میں  ہوں |اے  صنم  تابع  فرمان  مقدر  میں  ہوں |دل  تو  حیران  ہے  کیوں  ششدر  و  مضطر  میں  ہوں |عشق  کہتا  ہے  کہ  اس  پردہ  کے  اندر  میں  ہوں |پیر  و  سلسلۂ  زلف  معنبر  میں  ہوں |طوق  سے  عذر  نہ  زنجیر  سے  باہر  میں  ہوں |آب  روئے  صدف  و  زینت  گوش  محبوب |در  نایاب  جو  سنتے  ہو  وہ  گوہر  میں  ہوں |اب  سبک  دوش  میں  ہوں  بوجھ  گلے  کا  ٹل  جائے |تیغ  قاتل  سے  الٰہی  کہیں  بے  سر  میں  ہوں |طائر  قبلہ  نما  کا  ہے  اشارہ  مجھ  سے |نامہ  پہنچانے  کو  پردار  کبوتر  میں  ہوں |آئی  پھر  فصل  بہاری  مدد  اے  جوش  جنوں |دو  قدم  چل  نہیں  سکتا  ہوں  وہ  لاغر  میں  ہوں |نطق  کہتا  ہے  کہ  عیسیٰ  مرا  دم  بھرتا  ہے |دہن  یار  کو  دعویٰ  ہے  کہ  کوثر  میں  ہوں |جادو  برحق  ہے  تو  کافر  ہے  عیاں  را  چہ  بیاں |تیرا  مارا  ہوا  اے  چشم  فسوں  گر  میں  ہوں |محتسب  کو  بھی  ہدایت  کروں  مے  نوشی  کی |واعظا  تیری  جگہ  گر  سر  منبر  میں  ہوں |نہ  انہیں  میری  شکایت  نہ  مجھے  ان  کا  گلہ |نہ  کدورت  انہیں  مجھ  سے  نہ  مکدر  میں  ہوں |حیرت  حسن  سے  اک  سکتہ  کا  عالم  دیکھا |آئینہ  منہ  کو  ترے  تکتا  ہے  ششدر  میں  ہوں |دور  فرہاد  گیا  یہ  ہے  زمانہ  میرا |بے  ستوں  اب  تو  اٹھائے  ہوئے  سر  پر  میں  ہوں |آج  کل  حسن  جوانی  پہ  جو  ہے  ان  کو  غرور |ناز  کہتا  ہے  کہ  انداز  سے  باہر  میں  ہوں |برق  و  سیماب  کا  آغاؔ  نہ  رہے  نام  و  نشاں |دل  کی  بیتابی  سے  اک  بار  جو  مضطر  میں  ہوں |
19,Ghazal 20,کیا  بنائے  صانع  قدرت  نے  پیارے  ہاتھ  پاؤں |نور  کے  سانچے  میں  ڈھالے  ہیں  تمہارے  ہاتھ  پاؤں |ضعف  پیری  چھا  گیا  زور  جوانی  چل  بسا |اب  چلیں  بتلائیے  کس  کے  سہارے  ہاتھ  پاؤں |مچھلیاں  بازو  پہ  ابھریں  ساق  پا  شمعیں  بنیں |خوب  صاحب  نے  نکالے  اب  تو  بارے  ہاتھ  پاؤں |فوق  ہیرے  سے  نہیں  ہے  میری  جاں  یاقوت  کو |کیوں  رنگے  ہیں  آپ  نے  مہندی  سے  سارے  ہاتھ  پاؤں |مانی  و  بہزاد  نے  ملک  عدم  کی  راہ  لی |وہ  کمر  مطلق  نہ  پائی  لاکھ  مارے  ہاتھ  پاؤں |ہم  نہ  کہتے  تھے  کہ  ہر  دم  شوخیاں  اچھی  نہیں |آخرش  مہندی  نے  باندھے  لو  تمہارے  ہاتھ  پاؤں |ہاتھا  پائی  میں  بھی  ہم  چوکے  نہ  اپنے  کام  سے |وصل  کی  شب  یار  نے  کیا  کیا  نہ  مارے  ہاتھ  پاؤں |ہے  ضعیفی  میں  بھی  ہم  کو  نوجوانی  کا  خیال |دل  نہیں  ہارا  ہے  اب  تک  گو  کہ  ہارے  ہاتھ  پاؤں |غیر  کی  دھمکی  سے  ہم  ڈر  جائیں  یہ  ممکن  نہیں |ایسے  بودے  بھی  نہیں  ہیں  کچھ  ہمارے  ہاتھ  پاؤں |معدن  یاقوت  کو  دریا  بنایا  آپ  نے |مہندی  مل  کر  دھوئے  جب  دریا  کنارے  ہاتھ  پاؤں |اس  بڑھاپے  میں  بھی  آغاؔ  سو  جواں  میں  ایک  ہے |گو  ضعیفی  آ  گئی  پر  ہیں  کرارے  ہاتھ  پاؤں |
20,Ghazal 21,ایک  ترتیب  سے  جب  اشک  نمودار  ہوئے |پھر  یہ  جانا  کہ  محبت  میں  گرفتار  ہوئے |اب  مری  نیند  کے  رستے  میں  کھڑے  رہتے  ہیں |چند  سائے  جو  مرے  خوف  سے  تیار  ہوئے |ترے  بدلے  ہوئے  لہجے  نے  رویہ  بدلا |ایسے  بدلے  کہ  ترے  نام  سے  بیزار  ہوئے |اب  تو  کوئی  بھی  نہیں  حال  سنائیں  جس  کو |مدتیں  ہو  گئیں  بے  یار  و  مددگار  ہوئے |تا  دم  مرگ  سیہ  پوش  ہمیں  رہنا  ہے |یعنی  ہم  لوگ  تو  پیدا  ہی  عزادار  ہوئے |
21,Ghazal 22,حجرۂ  ذات  کی  وحشت  سے  سکوں  نکلا  ہے |اشک  نکلا  کہ  مرا  زخم  دروں  نکلا  ہے |میں  ابھی  سر  کو  پٹختا  ہوں  یہی  سوچتا  ہوں |کیسے  نکلا  تو  مری  ذات  سے  کیوں  نکلا  ہے |اب  میں  جانا  یہ  عنایات  مرے  دوست  کی  ہیں |میں  سمجھتا  تھا  مرا  بخت  نگوں  نکلا  ہے |ایک  دیوار  بھی  اٹھنی  ہے  ابھی  اپنے  بیچ |ابتدا  ہے  یہ  ابھی  ایک  ستوں  نکلا  ہے |سوچتے  سوچتے  وہ  دل  میں  ہوا  تخت  نشیں |بولتے  بولتے  ہی  کن  فیکوں  نکلا  ہے |
22,Ghazal 23,پاؤں  پھر  ہوویں  گے  اور  دشت  مغیلاں  ہوگا |ہاتھ  پھر  ہوویں  گے  اور  اپنا  گریباں  ہوگا |دل  وحشی  تو  نہ  کر  عشق  پریشاں  ہوگا |مثل  آئینہ  کے  پھر  ششدر  و  حیراں  ہوگا |گر  یہی  عشق  کا  آغاز  ہے  تو  سن  لینا |لاش  ہووے  گی  مری  کوچۂ  جاناں  ہوگا |ڈوب  کر  مرنے  کا  شوق  اس  سے  ہی  پوچھ  اے  قاتل |جس  نے  دیکھا  یہ  ترا  چاہ  زنخداں  ہوگا |کہتی  تھی  دام  میں  صیاد  کے  رو  کر  بلبل |اب  کبھی  ہم  کو  میسر  نہ  گلستاں  ہوگا |جتنے  دنیا  میں  ستم  چاہے  تو  کر  لے  مجھ  پر |حشر  میں  ہاتھ  مرا  تیرا  گریباں  ہوگا |جان  دے  بیٹھے  گا  اک  روز  تو  اس  پر  آغاؔ |وہ  نہیں  حال  کا  تیرے  کبھی  پرساں  ہوگا |
23,Ghazal 24,بت  غنچہ  دہن  پہ  نثار  ہوں  میں  نہیں  جھوٹ  کچھ  اس  میں  خدا  کی  قسم |مرا  طائر  دل  اسی  قید  میں  ہے  مجھے  زلف  کے  دام  بلا  کی  قسم |نہیں  بھاتا  مجھے  کوئی  رشک  پری  کوئی  لاکھ  حسیں  ہو  بلا  سے  مری |مرا  دل  ترا  عاشق  شیفتہ  ہے  مجھے  تیرے  ہی  ناز  و  ادا  کی  قسم |مرے  دل  کو  ذرا  نہیں  تاب  و  تعب  کہ  اٹھاؤں  تمہارا  یہ  قہر  و  غضب |مرے  قتل  میں  دیر  نہ  چاہئے  اب  تمہیں  اپنے  ہی  جور  و  جفا  کی  قسم |نہ  تو  حور  ہی  کو  یہ  ملا  ہے  نمک  نہ  پری  ہی  کے  رخ  میں  ہے  ایسی  چمک |ترے  سامنے  پھیکے  ہیں  شمس  و  قمر  مجھے  ترے  ہی  رخ  کی  ضیا  کی  قسم |مجھے  عطر  حنا  کی  نہیں  ہے  ہوا  مجھے  پھولوں  سے  ہوتا  ہے  داغ  سوا |کبھی  نکہت  زلف  سنگھا  دے  صبا  تجھے  نافۂ  مشک  خطا  کی  قسم |مرے  بعد  سہے  گا  نہ  کوئی  بھی  غم  نہ  اٹھے  گا  کسی  سے  یہ  رنج  و  الم |کرو  ترک  تم  آج  سے  ظلم  و  ستم  تمہیں  اپنی  ہی  مہر  و  وفا  کی  قسم |کبھی  درد  سے  روتا  ہو  آغاؔ  اگر  تو  ہنسی  سے  یہ  کہتا  ہے  وہ  گل  تر |مرا  مان  کہا  ارے  نالہ  نہ  کر  تجھے  بلبل  نغمہ  سرا  کی  قسم |
24,Ghazal 25,جنوں  کے  شوق  میں  یوں  محو  عاشقی  نہ  رہے |کہ  میرے  بس  میں  یہ  میری  ہی  زندگی  نہ  رہے |لہو  بھی  اپنی  رگوں  کا  چراغ  میں  ڈالو |ہوا  جہاں  بھی  چلے  گی  یوں  سر  پھری  نہ  رہے |کمال  فن  میں  نہ  اتنا  بھی  دے  مرے  مالک |کہ  میرے  عشق  کے  لہجے  میں  عاجزی  نہ  رہے |یہ  سوچ  کر  ہی  تو  میں  جلد  لوٹ  آیا  ہوں |تو  انتظار  کرے  اور  جاگتی  نہ  رہے |
25,Ghazal 26,ایسے  ہوتے  ہیں  سر  شام  نمودار  چراغ |جیسے  ڈھلتے  ہوئے  سورج  کے  عزادار  چراغ |ایک  ہی  آگ  میں  جلتے  ہیں  یہاں  ہم  دونوں |مرا  کردار  پتنگا  ترا  کردار  چراغ |کربلا  اور  بھلا  کس  کو  یہاں  کہتے  ہیں |نوک  نیزہ  پہ  ہے  سر  اور  سر  دار  چراغ |کب  کہاں  کیسے  پرکھنا  ہے  کسی  کو  ہم  نے |سارے  حالات  سے  رہتے  ہیں  خبردار  چراغ |روشنی  ڈھونڈھنے  سب  لوگ  وہاں  جاتے  ہیں |یعنی  اس  پار  اندھیرا  ہے  تو  اس  پار  چراغ |خود  ہی  آندھی  کی  عنایت  پہ  انہیں  چھوڑ  دیا |اس  پہ  پھر  یہ  بھی  تماشہ  ہے  کہ  بے  کار  چراغ |
26,Ghazal 27,کھل  گیا  بھید  خسروی  کے  بعد |جھولی  بھرتی  ہے  عاجزی  کے  بعد |آخری  عشق  جو  کیا  میں  نے |عشق  پہلا  تھا  آخری  کے  بعد |شام  وہ  سر  پھری  ملی  مجھ  کو |آج  اک  اور  سر  پھری  کے  بعد |پیار  کے  بعد  پیار  کر  لینا |خود  کشی  ہے  یہ  خودکشی  کے  بعد |ہیں  یہ  ساون  کی  بارشیں  کیسی |حبس  ہوتا  ہے  تازگی  کے  بعد |اپنے  لفظوں  کو  چھوڑ  آیا  ہوں |سانس  لیتا  ہوں  زندگی  کے  بعد |تجھ  کو  آربؔ  خدا  سے  مانگا  ہے |بندگی  کی  ہے  بندگی  کے  بعد |
27,Ghazal 28,سکۂ  داغ  جنوں  ملتے  جو  دولت  مانگتا |تنگ  کرتی  مفلسی  گر  میں  فراغت  مانگتا |رنج  سے  فرصت  نہ  ملتی  میں  جو  راحت  مانگتا |بوجھ  ہوتا  سر  پہ  گر  قاروں  کی  دولت  مانگتا |گر  مجھے  ہوتی  خبر  میرا  مسیحا  آئے  گا |اے  اجل  اک  دم  کی  میں  بھی  تجھ  سے  مہلت  مانگتا |خضر  کی  سی  زندگی  ہوتی  جو  مجھ  ناکام  کی |میں  دعائے  وصل  جاناں  تا  قیامت  مانگتا |اشک  کے  دریا  نے  رکھ  لی  آبرو  اے  چشم  تر |مرتے  دم  دو  گز  زمین  کیا  بہر  تربت  مانگتا |کس  کی  آمد  آمد  اپنے  کلبۂ  احزاں  میں  ہے |پیشوائی  کو  ہے  دل  پہلو  سے  رخصت  مانگتا |در  گزرتا  جان  تک  کرتا  زمیں  اوس  سے  عزیز |مجھ  سے  دربان  در  جاناں  جو  رشوت  مانگتا |نزع  تک  دیدار  کی  حسرت  رہی  مشتاق  کو |اے  مسیحا  مر  گیا  بیمار  شربت  مانگتا |در  بدر  پھرنے  نے  میری  قدر  کھوئی  اے  فلک |ان  کے  دل  میں  ہے  جگہ  ملتی  جو  خلوت  مانگتا |منتیں  کر  کے  چھڑاتا  بلبلوں  کو  دام  سے |میں  زر  گل  دیتا  اگر  صیاد  قیمت  مانگتا |آدمیت  سے  ہیں  دور  ان  زاہدوں  کے  قول  و  فعل |حق  موروثی  تھا  میرا  کیوں  میں  جنت  مانگتا |جان  دی  ناحق  کو  مکارہ  کے  دم  میں  آن  کر |کوہ  کن  شیریں  سے  محنت  کی  جو  اجرت  مانگتا |قصد  کرتا  گر  بلندی  کا  تو  پستی  دیکھتا |کند  ہو  جاتی  طبیعت  گر  میں  جودت  مانگتا |زلف  کے  جنجال  میں  پھنسنے  کی  خود  کرتا  دعا |میں  سڑی  تھا  جو  خدا  سے  اپنی  شامت  مانگتا |قائل  اپنی  گفتگو  سے  خاص  کا  ہوتا  کلیم |سعدیٔ  شیراز  بھی  مجھ  سے  فصاحت  مانگتا |یار  ہوتا  باغ  ہوتا  ایسے  گر  ہوتے  نصیب |مے  کشی  کی  محتسب  سے  میں  اجازت  مانگتا |دشت  وحشت  خیز  میں  عریاں  ہے  آغاؔ  آپ  ہی |قاصد  جاناں  کو  کیا  دیتا  جو  خلعت  مانگتا |
28,Ghazal 29,مجھ  کو  ہوتی  تھی  آگہی  تنہا |کہ  اندھیرے  میں  روشنی  تنہا |صحن  میں  ماتمی  لبادے  ہیں |لاش  کمرے  میں  ہے  پڑی  تنہا |شہر  کے  بیچ  لگ  گیا  کتبہ |جل  گئی  ایک  جھونپڑی  تنہا |اس  کو  تنہائی  مار  ڈالے  گی |رہ  گیا  جو  بھی  آدمی  تنہا |بارشوں  میں  وہ  کھیلتی  لڑکی |آج  زینے  پہ  رو  پڑی  تنہا |سرخ  آنکھیں  بتا  رہیں  آربؔ |رات  وہ  جاگتی  رہی  تنہا |
29,Ghazal 30,عشق  میں  سوچ  کا  رخ  موڑ  دیا  جاتا  ہے |اور  دیوار  سے  سر  پھوڑ  دیا  جاتا  ہے |ہجر  دے  کر  تو  سبھی  مار  دئے  جاتے  ہیں |ہائے  وہ  شخص  جسے  چھوڑ  دیا  جاتا  ہے |ایک  لمحے  میں  ہوئے  قید  زمانے  کتنے |وقت  سے  وقت  یہاں  جوڑ  دیا  جاتا  ہے |عشق  پھر  اپنی  پناہوں  میں  اسے  رکھتا  ہے |جس  کو  بے  رحم  و  کرم  چھوڑ  دیا  جاتا  ہے |اب  ذرا  سیکھ  لے  خاموش  تکلم  کرنا |کاسۂ  حرف  یہاں  توڑ  دیا  جاتا  ہے |
30,Ghazal 31,دیار  غیر  میں  کوئی  تو  آسرا  نکلا |وہ  اجنبی  تھا  مرے  اپنے  گاؤں  کا  نکلا |وگرنہ  کون  محبت  یہاں  نبھا  پاتا |خدا  کا  شکر  جدائی  کا  راستہ  نکلا |میں  سب  کو  راہ  دکھاتے  یہاں  تلک  آیا |پھر  اپنے  گھر  کا  پتہ  پوچھتا  ہوا  نکلا |میں  ایک  عمر  جسے  سنگ  ہی  سمجھتا  رہا |وہ  ایک  شخص  محبت  میں  مبتلا  نکلا |
31,Ghazal 32,پہن  کے  اجلی  سی  پوشاک  چلا  جاتا  ہے |کون  یہ  شخص  تہ  خاک  چلا  جاتا  ہے |کہیں  پیچھے  رہے  جاتے  ہیں  سبھی  ارض  و  سما |آگے  آگے  مرا  ادراک  چلا  جاتا  ہے |اب  تو  وہ  میری  محبت  کا  بھی  مقروض  نہیں |جانے  کس  واسطے  نمناک  چلا  جاتا  ہے |کون  جا  سکتا  ہے  واں  تک  پہ  اگر  ہو  محبوب |وہ  سر  عرش  بھی  بے  باک  چلا  جاتا  ہے |سانپ  ہی  سانپ  لپٹتے  ہیں  جہاں  پیروں  سے |ایسے  رستوں  پہ  بھلا  خاک  چلا  جاتا  ہے |
32,Ghazal 33,اس  طرح  ہم  نے  سر  دار  بھی  سرداری  کی |اشک  روکے  ہوئے  ہنسنے  کی  اداکاری  کی |شام  کی  بات  پہ  آنکھوں  کا  چھلکنا  معمول |کیفیت  خود  پہ  زبردستی  نہیں  طاری  کی |سانس  لینے  کی  یہ  ترتیب  ہوئی  تیرے  بعد |رات  کو  نوحہ  پڑھا  دن  کو  عزا  داری  کی |مصلحت  جان  کے  نکلا  تھا  کبھی  گھر  سے  میں |گھر  کو  پھر  لوٹ  کے  آیا  ہوں  سمجھ  داری  کی |ضابطے  عشق  میں  بھولے  ہیں  سفر  کرنے  کے |تیرا  بھی  بوجھ  اٹھایا  ہے  کمر  بھاری  کی |ہائے  افسوس  گریبان  نہ  دیکھا  اس  نے |ہائے  کم  ظرف  نے  غیروں  کی  طرف  داری  کی |میرؔ  کے  شعر  نے  اردو  کو  جلا  بخشی  ہے |اور  غالبؔ  نے  محبت  کی  سند  جاری  کی |
33,Ghazal 34,وہ  کہتے  ہیں  اٹھو  سحر  ہو  گئی |ازاں  ہو  گئی  توپ  سر  ہو  گئی |گلے  سے  ملو  اب  تو  بہر  خدا |تڑپتے  مجھے  رات  بھر  ہو  گئی |الٰہی  ہوا  جذب  الفت  کو  کیا |مری  آہ  کیوں  بے  اثر  ہو  گئی |زمانہ  تو  اے  جان  برگشتہ  تھا |تمہاری  بھی  ترچھی  نظر  ہو  گئی |ہوئے  سر  کٹانے  کو  تیار  ہم |جو  واں  تیغ  زیب  کمر  ہو  گئی |دکھائی  مجھے  کس  لیے  شام  ہجر |شب  وصل  کی  کیوں  سحر  ہو  گئی |ملا  وصل  میں  بھی  نہ  آغاؔ  کو  چین |شکایت  میں  شب  بھر  بسر  ہو  گئی |
34,Ghazal 35,یوں  تو  احباب  کو  سب  اچھا  نظر  آئے  گا |کوئی  مفلس  کوئی  درماندہ  نظر  آئے  گا |پھر  تمہیں  میری  اذیت  کی  سمجھ  آئے  گی |جب  کوئی  خواب  تمہیں  آدھا  نظر  آئے  گا |چوک  سے  سیدھی  گلی  گھر  کی  طرف  جاتی  ہے |موڑ  مڑتے  ہی  وہ  دروازہ  نظر  آئے  گا |تم  مری  آنکھ  سے  دنیا  کو  اگر  دیکھو  گے |پھر  محبت  میں  بھی  خمیازہ  نظر  آئے  گا |چاندنی  رات  میں  کچھ  پریاں  وہاں  آتی  ہیں |دیکھنے  کے  لیے  شہزادہ  نظر  آئے  گا |دیکھتے  رہنا  کہ  اب  میں  نے  سفر  کرنا  ہے |دیکھنے  والوں  کو  اک  سایہ  نظر  آئے  گا |اپنی  انکھوں  کو  چھلکنے  نہیں  دینا  آربؔ |ایک  درویش  تمہیں  پیاسا  نظر  آئے  گا |
35,Ghazal 36,دیکھنا  بھی  تو  تری  بات  کا  اک  ڈھنگ  لگے |تو  نے  دیکھا  جسے  اک  بار  اسے  رنگ  لگے |عین  ممکن  ہے  قبیلے  میں  بغاوت  ہونا |عین  ممکن  ہے  ترے  نام  پہ  اک  جنگ  لگے |تو  نہ  جس  راستے  پہ  جائے  وہاں  دھول  اڑے |تو  نہ  جس  آئنہ  میں  ہو  سو  اسے  زنگ  لگے |سوچتے  سوچتے  وسعت  بھی  عطا  ہوتی  ہے |دیکھتے  دیکھتے  نظروں  کو  خلا  تنگ  لگے |عشق  والے  اسے  گل  پاشی  کہا  کرتے  ہیں |حسن  والوں  کے  محلے  میں  اگر  سنگ  لگے |
36,Ghazal 37,نہیں  کہ  تیری  محبت  میں  گھر  سے  نکلے  تھے |ہم  اپنے  آپ  سے  وحشت  میں  گھر  سے  نکلے  تھے |اک  ایک  کر  کے  سبھی  راستے  میں  مارے  گئے |جو  لوگ  تیری  حفاظت  میں  گھر  سے  نکلے  تھے |ہماری  بے  سر  و  سامانی  یہ  بتاتی  ہے |ہم  ایسے  لوگ  تو  عجلت  میں  گھر  سے  نکلے  تھے |تمام  خواب  تھے  بکھرے  ہمارے  بستر  پر |بدن  سمیٹ  کے  وحشت  میں  گھر  سے  نکلے  تھے |
37,Ghazal 38,اسے  خبر  ہی  نہیں  تھی  وہ  کس  جہان  میں  تھا |کھلی  فضا  تھی  پرندہ  کھلی  اڑان  میں  تھا |اسے  میں  دیکھ  رہا  ہوں  تمہارے  سینے  میں |وہ  ایک  تیر  جو  اب  تک  مری  کمان  میں  تھا |چراغ  تھکنے  لگے  تھے  ہوا  سے  لڑتے  ہوئے |مگر  وہ  حوصلہ  باقی  جو  بادبان  میں  تھا |اسے  پتہ  ہی  نہیں  تھا  یہ  رتجگا  کیوں  ہے |مجھے  خبر  ہی  نہیں  تھی  میں  امتحان  میں  تھا |کسی  کی  بات  سے  مجھ  کو  یقیں  ملا  آربؔ |وہی  یقین  جو  اب  تک  مرے  گمان  میں  تھا |
38,Ghazal 39,نہیں  چاہا  تھا  یہ  کیا  ہو  گیا  ہے |اسے  مجھ  پر  بھروسہ  ہو  گیا  ہے |یہ  اک  دوجے  کا  دکھ  بھی  بانٹتے  نئیں |میرے  لوگوں  کو  یہ  کیا  ہو  گیا  ہے |بجھا  دو  طاق  میں  جلتے  دیوں  کو |ادھر  دیکھو  اجالا  ہو  گیا  ہے |میسر  ہے  سبھی  کو  تیری  قربت |تو  کیا  تو  اتنا  سستا  ہو  گیا  ہے |برا  کہتی  تھی  جس  کو  ساری  دنیا |کہا  تم  نے  تو  اچھا  ہو  گیا  ہے |اٹھی  جو  آنکھ  منزل  سامنے  تھی |دھرا  پاؤں  تو  رستہ  ہو  گیا  ہے |فلک  کو  چھو  کے  لوٹ  آئیں  دعائیں |یہ  میرے  ساتھ  دھوکا  ہو  گیا  ہے |ادھر  نکلا  وہ  مشکیزہ  اٹھا  کر |ادھر  ہر  شخص  پیاسا  ہو  گیا  ہے |ترے  بن  بھی  گزارا  زندگی  کو |ستم  یہ  ہے  گزارا  ہو  گیا  ہے |مجھے  اس  کی  خبر  کیسے  ہو  آربؔ |ملے  جو  ایک  عرصہ  ہو  گیا  ہے |
39,Ghazal 40,ہمیں  تھوڑی  بتایا  جا  رہا  ہے |اندھیرے  کو  بڑھایا  جا  رہا  ہے |کبھی  ہم  گھر  بنائیں  گے  یہاں  پر |ابھی  نقشہ  بنایا  جا  رہا  ہے |بھلا  کیوں  دھند  چھٹتی  جا  رہی  ہے |کسے  منظر  پہ  لایا  جا  رہا  ہے |بنے  گا  مسئلہ  تب  دیکھ  لیں  گے |ابھی  تک  تو  بنایا  جا  رہا  ہے |کماں  میں  تیر  بھی  کھینچا  ہوا  ہے |پرندہ  بھی  اڑایا  جا  رہا  ہے |چلے  بھی  آؤ  اب  تاویل  کیسی |محبت  سے  بلایا  جا  رہا  ہے |عجب  اک  آئنہ  خانہ  ہے  آربؔ |مجھے  مجھ  سے  ملایا  جا  رہا  ہے |
40,Ghazal 41,گھاٹ  کے  پاس  سے  گزرے  گی  ذرا  دھیان  رہے |فالتو  بات  نہ  کرنا  کہ  مرا  مان  رہے |تو  نہیں  تھا  تو  ہر  اک  شور  بھی  سناٹا  تھا |یعنی  ہم  صوت  و  صدا  میں  بھی  پریشان  رہے |گھر  سے  نکلا  ہوں  دعا  کوئی  نہیں  ساتھ  مرے |کیسے  ممکن  ہے  کہ  اب  راستہ  آسان  رہے |خوش  نصیبی  کہ  مجھے  دیکھ  کے  وہ  ہونٹ  کھلے |اور  دکھ  یہ  کہ  مرے  نام  سے  انجان  رہے |تیرے  آنے  پہ  کئی  پھول  کھلے  تھے  جن  میں |تیرے  جانے  سے  وہ  گلدان  پریشان  رہے |ہاں  مگر  کھڑکیاں  کھلنے  لگیں  چلانے  سے |در  و  دیوار  کہ  بے  جان  تھے  بے  جان  رہے |سامنا  ہو  تو  پشیمانی  نہ  ہو  چہروں  پر |کم  سے  کم  اتنا  تعلق  تو  مری  جان  رہے |جس  پہ  اک  بار  ترا  نقش  قدم  پڑ  جائے |کیسے  ممکن  ہے  کہ  وہ  راستہ  ویران  رہے |روزن  شب  کے  دریچوں  سے  ہوا  آتی  رہے |سانس  در  سانس  ہر  اک  مرحلہ  آسان  رہے |کانپتے  ہاتھ  سے  اس  بت  کو  چھوا  تھا  آربؔ |کیا  عجب  ہے  کہ  سلامت  مرا  ایمان  رہے |
41,Ghazal 42,جب  تھے  کم  عمر  سمجھ  دار  نہیں  ہوتے  تھے |ان  دنوں  لوگ  اداکار  نہیں  ہوتے  تھے |اب  تو  وہ  لوگ  بھی  ملنے  کو  چلے  آتے  ہیں |بات  کرنے  کو  جو  تیار  نہیں  ہوتے  تھے |کچھ  گھروں  میں  کوئی  رہتا  ہی  نہیں  تھا  افسوس |کچھ  گھروں  کے  در  و  دیوار  نہیں  ہوتے  تھے |بات  کرنے  میں  کوئی  خوف  نہیں  ہوتا  تھا |لوگ  یوں  ملنے  سے  بیمار  نہیں  ہوتے  تھے |اس  طرح  فتح  کئے  کتنے  علاقے  ہم  نے |جنگ  کے  واسطے  ہتھیار  نہیں  ہوتے  تھے |یوں  نہ  ہو  آنکھ  کھلے  اور  بچھڑ  جائیں  ہم |بس  اسی  خوف  سے  بیدار  نہیں  ہوتے  تھے |جن  دنوں  خواب  لٹاتی  تھیں  یہ  آنکھیں  آربؔ |ان  دنوں  اتنے  خریدار  نہیں  ہوتے  تھے |
42,Ghazal 43,تمہارے  ہی  اشاروں  پر  چلیں  گے |کہو  تو  ہم  ستاروں  پر  چلیں  گے |خدا  کے  نام  پر  میں  سچ  کہوں  تو |جو  آرے  دنیا  داروں  پر  چلیں  گے |کبھی  سوچا  نہیں  تھا  ہم  نے  ایسا |وبا  کے  دن  بہاروں  پر  چلیں  گے |اگر  تم  ساتھ  چل  پاؤ  تو  آؤ |مگر  دریا  کے  دھاروں  پر  چلیں  گے |رکو  تو  سرخ  وادی  میں  رکیں  ہم |چلو  تو  لالہ  زاروں  پر  چلیں  گے |مگر  ہم  دوست  ہوتے  تھے  نہ  پہلے |تو  کیا  یہ  تیر  ساروں  پر  چلیں  گے |یہاں  الفاظ  کی  وقعت  نہیں  ہے |زمانے  اب  اشاروں  پر  چلیں  گے |بھنور  میں  ہم  تھے  جن  کے  ساتھ  آربؔ |وہ  کہتے  تھے  کناروں  پر  چلیں  گے |
43,Ghazal 44,شام  ہوتے  ہی  ٹھکانے  پہ  بھی  آ  سکتا  ہے |دل  پرندہ  ہے  نشانے  پہ  بھی  آ  سکتا  ہے |جس  کو  دن  رات  منانے  میں  لگی  ہے  دنیا |وہ  میرے  ایک  بلانے  پہ  بھی  آ  سکتا  ہے |دکھ  تو  یہ  ہے  کے  میں  جس  دکھ  میں  گرفتار  ہوا |وہ  ہی  دکھ  کل  کو  زمانے  پہ  بھی  آ  سکتا  ہے |اب  اگر  اور  یوں  ہی  چلتا  رہا  یہ  رشتہ |جینے  مرنے  کے  دہانے  پہ  بھی  آ  سکتا  ہے |
44,Ghazal 45,دور  ساغر  کا  چلے  ساقی  دوبارا  ایک  اور |ابر  کعبہ  سے  اٹھا  ہے  مان  کہنا  ایک  اور |جھومتا  آتا  ہے  وہ  بادل  کا  ٹکڑا  ایک  اور |ساقیا  بھر  کر  پلا  دے  جام  صہبا  ایک  اور |دن  کو  جو  کچھ  تم  نے  دیکھا  یہ  تو  تھی  سب  دل  لگی |شب  کو  رہ  جاؤ  تو  دکھلائیں  تماشا  ایک  اور |میں  انہیں  کہتا  ہوں  تم  بے  درد  ہو  نا  آشنا |وہ  لگاتے  ہیں  مجھے  الزام  الٹا  ایک  اور |دل  کو  نفرت  ہو  گئی  نظروں  سے  آخر  گر  گئے |تم  سے  بہتر  اپنی  آنکھوں  میں  سمایا  ایک  اور |کیوں  سسکتا  چھوڑے  جاتے  ہو  مجھے  مقتل  میں  تم |فیصلہ  کر  دوں  میں  قرباں  دے  کے  چرکا  ایک  اور |تیرے  آنے  میں  توقف  جب  ہوا  اے  نامہ  بر |خط  انہیں  بے  چین  ہو  کر  ہم  نے  لکھا  ایک  اور |بند  محرم  کے  کھلے  کچھ  بے  حجابی  ہو  چکی |وہ  بھی  اب  اٹھ  جائے  جو  باقی  ہے  پردا  ایک  اور |دوست  دشمن  ہو  گئے  یاروں  نے  آنکھیں  پھیر  لیں |رہ  گیا  ہے  آپ  کا  مجھ  کو  بھروسا  ایک  اور |وصل  کی  شب  میں  کیا  مرغ  سحر  کا  بند  و  بست |نعرۂ  اللہ  اکبر  کا  ہے  دھڑکا  ایک  اور |ہو  چکا  ذکر  دہن  وصف  کمر  لکھتے  ہیں  ہم |دام  میں  صیاد  کے  پھنستا  ہے  عنقا  ایک  اور |صید  کی  کثرت  سے  آغاؔ  بن  پڑی  صیاد  کی |دو  نے  گر  پائی  رہائی  آ  کے  الجھا  ایک  اور |
45,Ghazal 46,جا  لڑی  یار  سے  ہماری  آنکھ |دیکھو  کر  بیٹھی  فوجداری  آنکھ |شوخیاں  بھول  جائے  آہوئے  چیں |دیکھ  پائے  اگر  تمہاری  آنکھ |لاکھ  انکار  مے  کشی  سے  کرو |کہیں  چھپتی  بھی  ہے  خماری  آنکھ |ہووے  گا  رنج  یا  خوشی  ہوگی |کیوں  پھڑکنے  لگی  ہماری  آنکھ |جانب  در  نگاہ  حسرت  ہے |کس  کی  کرتی  ہے  انتظاری  آنکھ |کر  کے  اقرار  ہو  گیا  منکر |سامنے  آ  کے  کس  نے  ماری  آنکھ |مرغ  دل  پر  نگاہ  ہے  ان  کی |ایسی  دیکھی  نہیں  شکاری  آنکھ |ہے  ستم  نوک  جھونک  چتون  میں |لڑ  رہی  ہے  چھری  کٹاری  آنکھ |دل  جگر  دونوں  ہو  گئے  مجروح |بن  گئی  ہے  چھری  کٹاری  آنکھ |کوئی  دم  میں  ابھارتے  ہیں  اسے |اس  نے  دیکھا  کہ  ہم  نے  ماری  آنکھ |آغاؔ  صاحب  تمہارے  دلبر  کی |کیا  رسیلی  ہے  کیا  ہے  پیاری  آنکھ |
46,Ghazal 47,شدت  ذات  نے  یہ  حال  بنایا  اپنا |جسم  مجنوں  میں  ہوا  تنگ  شلوکا  اپنا |یار  بنتا  نہیں  وہ  نور  کا  پتلا  اپنا |خاک  میں  مل  گیا  تسخیر  کا  دعویٰ  اپنا |میکشوں  میں  نہ  کوئی  مجھ  سا  نمازی  ہوگا |در  مے  خانہ  پہ  بچھتا  ہے  مصلیٰ  اپنا |وصل  کی  رات  بہت  طول  ہوا  آخر  کار |مختصر  یہ  ہے  کہ  فیصل  ہوا  قصہ  اپنا |گل  کھلا  کر  ابھی  بلبل  کو  جلاؤں  کیا  کیا |وہ  عنایت  کریں  گر  پور  کا  چھلا  اپنا |رب  ارنی  کی  صدا  ہو  بھی  تو  بت  بول  اٹھیں |آپ  دکھلائیں  اگر  دیر  میں  جلوا  اپنا |آئینہ  خانہ  میں  چل  بیٹھیے  دو  چار  گھڑی |دیکھنا  ہووے  جو  منظور  تماشا  اپنا |جیتے  جی  خویش  و  اقارب  تھے  پس  مرگ  افسوس |خاک  میں  داب  دیا  کوئی  نہ  سمجھا  اپنا |کسی  صیاد  کی  پڑ  جائے  نہ  چڑیا  پہ  نظر |آپ  سرکائیں  نہ  محرم  سے  دوپٹا  اپنا |آپ  سو  بار  اکھڑ  جائیں  نہیں  کچھ  پروا |جم  گیا  ایک  پری  زاد  سے  نقشہ  اپنا |دام  محرم  میں  پھنسایا  ہے  خدا  خیر  کرے |آشیانہ  نہ  بنا  بیٹھے  یہ  چڑیا  اپنا |گرم  خوابی  نے  تری  ذبح  کیا  اے  قاتل |ایک  دم  بھی  نہ  کلیجا  ہوا  ٹھنڈا  اپنا |رند  مشرب  ہیں  کسی  سے  ہمیں  کچھ  کام  نہیں |دیر  اپنا  ہے  نہ  کعبہ  نہ  کلیسا  اپنا |ہے  وہی  سر  وہی  سودا  وہی  جوش  وحشت |وصل  تبدیل  ہوئی  رنگ  نہ  بدلا  اپنا |ان  کی  زلفوں  کو  یہ  دعویٰ  ہے  کہ  ہم  کالے  ہیں |ہم  نے  بچتے  نہیں  دیکھا  کبھی  مارا  اپنا |غیر  سے  رکھیے  نہ  امداد  کی  امید  آغاؔ |کام  آتا  ہے  مری  جان  بھروسا  اپنا |
47,Ghazal 48,مشکل  کو  اس  نے  سب  کی  آسان  کر  دیا  ہے |موجودگی  کا  اپنی  اعلان  کر  دیا  ہے |بیٹھے  ہوئے  ہیں  پتھر  شیشوں  کا  جسم  پہنے |محفل  نے  تیری  سب  کو  حیران  کر  دیا  ہے |اتنی  جگہ  کہاں  تھی  رکھ  پائیں  ساری  دنیا |کچھ  اس  لیے  بھی  دل  کو  ویران  کر  دیا  ہے |حیران  ہیں  ہوائیں  موسم  بھی  ہے  پریشاں |جھونکے  کو  اس  نے  کیسے  طوفان  کر  دیا  ہے |میں  چاہ  کے  بھی  اس  کو  شاید  نہ  بھول  پاتا |اے  وقت  تو  نے  مجھ  پر  احسان  کر  دیا  ہے |
48,Ghazal 49,مجھے  یہ  ڈر  ہے  کہ  اب  بس  یہی  نہ  کر  بیٹھوں |تری  خوشی  میں  کہیں  خودکشی  نہ  کر  بیٹھوں |وہ  سن  کے  اس  لیے  مجھ  کو  جواب  دیتا  نہیں |سوال  اس  سے  کوئی  آخری  نہ  کر  بیٹھوں |میں  جس  کو  ڈھونڈ  رہا  تھا  وہ  مل  گیا  مجھ  میں |تمام  شکوہ  گلے  آج  ہی  نہ  کر  بیٹھوں |ہر  ایک  سمت  مجھے  تو  دکھائی  دیتا  ہے |میں  ایک  عشق  کے  پیچھے  کئی  نہ  کر  بیٹھوں |بڑے  جتن  سے  بنایا  ہے  اس  نے  جس  کو  خدا |کہیں  میں  چھو  کے  اسے  آدمی  نہ  کر  بیٹھوں |چلے  بھی  آؤ  کے  اک  روز  یہ  بھی  ممکن  ہے |تمہارے  نام  میں  یہ  زندگی  نہ  کر  بیٹھوں |کچھ  اس  لئے  بھی  توجہ  طلب  زیادہ  ہوں |جو  کہہ  رہا  ہوں  کہیں  واقعی  نہ  کر  بیٹھوں |
49,Ghazal 50,دل  میں  ترے  اے  نگار  کیا  ہے |ہوتا  نہیں  ہمکنار  کیا  ہے |آیا  جو  دم  وہ  ہے  غنیمت |اس  زیست  کا  اعتبار  کیا  ہے |ہیں  سیب  سے  بھی  وہ  چھاتیاں  سخت |آگے  ان  کے  انار  کیا  ہے |دنیا  کے  یہ  سب  ڈھکوسلے  ہیں |تربت  کیسی  مزار  کیا  ہے |طاؤس  سے  چھیڑ  چھاڑ  کیسی |ہاں  اے  دل  داغدار  کیا  ہے |جو  جو  وہ  رنج  دیں  اٹھاؤ |جب  دل  ہی  دیا  تو  عار  کیا  ہے |میں  چاہتا  ہوں  اسے  نہ  چاہوں |دل  پر  مرا  اختیار  کیا  ہے |مژگاں  کا  ہے  میرے  دل  میں  کھٹکا |اے  خوشبوئے  نوک  خار  کیا  ہے |مٹی  مری  خاک  میں  ملائی |مجھ  سے  ان  کو  غبار  کیا  ہے |دوڑوں  تو  مجھے  صبا  نہ  پائے |پیدل  کیسا  سوار  کیا  ہے |بوسہ  کی  طلب  کہ  وصل  کا  ذکر |فرمائیے  ناگوار  کیا  ہے |ہے  کیا  آغاؔ  تڑپ  رہا  ہے |کیوں  کہتے  ہو  بار  بار  کیا  ہے |
50,Ghazal 51,تری  مہک  نے  ہی  تیرا  پتہ  دیا  ہے  مجھے |خدا  کا  شکر  کہ  تجھ  سے  ملا  دیا  ہے  مجھے |میں  ایک  تیر  تھا  اس  کی  کمان  میں  رکھا |اور  اس  نے  یوں  ہی  ہوا  میں  چلا  دیا  ہے  مجھے |کسی  نے  آنکھیں  سجائی  تھیں  میرے  چہرے  پر |کسی  کا  خواب  تھا  لیکن  دکھا  دیا  ہے  مجھے |طویل  رات  تھی  اس  کو  سلا  کے  سویا  تھا |اور  اس  نے  خواب  میں  جا  کر  جگا  دیا  ہے  مجھے |تو  اس  کی  آنکھ  میں  آنسو  ہیں  کس  لئے  آربؔ |وہ  کہہ  رہا  تھا  کہ  یکسر  بھلا  دیا  ہے  مجھے |
51,Ghazal 52,ترے  جلال  سے  خورشید  کو  زوال  ہوا |ترے  جمال  سے  مہتاب  کو  کمال  ہوا |خرام  ناز  میں  ان  کو  یہ  کب  خیال  ہوا |کہ  دل  کسی  کا  پسا  کوئی  پائمال  ہوا |شباب  سے  تری  رنگت  کا  طرفہ  حال  ہوا |سپید  جوڑا  جو  پہنا  بدن  میں  لال  ہوا |جو  وصل  یار  کی  تدبیر  کی  وصال  ہوا |خیال  عیش  کا  آیا  تو  اک  ملال  ہوا |ہلال  بدر  ہوا  بدر  سے  ہلال  ہوا |یہاں  کمال  کسی  کا  نہ  بے  زوال  ہوا |ہزاروں  سیکڑوں  پیدا  ہوئے  ہوئے  ناپید |نہ  ایک  دم  بھی  زمانے  کو  اعتدال  ہوا |رقیب  قتل  ہوا  اس  کی  تیغ  ابرو  سے |حرام  زادہ  تھا  اچھا  ہوا  حلال  ہوا |بتوں  کا  ظلم  کسی  نے  سنا  نہ  محشر  میں |خدا  سے  بھی  مرا  جھگڑا  نہ  انفصال  ہوا |کئے  ہیں  خوں  سے  کسی  کے  یہ  دست  و  پا  رنگین |شکار  تازہ  کوئی  آج  کیا  حلال  ہوا |جلایا  مجھ  کو  تو  تجھ  کو  بھی  لگ  گیا  دھبہ |جگر  پہ  داغ  مرے  رخ  پہ  تیرے  خال  ہوا |جو  میں  جنوں  میں  گیا  سوئے  دشت  اے  آغاؔ |تو  مجھ  کو  دیکھ  کے  دیوانہ  ہر  غزال  ہوا |
52,Ghazal 53,گناہ  اپنے  گناتا  ہوں  ڈرنے  لگتا  ہوں |خدا  کے  سامنے  جاتا  ہوں  ڈرنے  لگتا  ہوں |کچھ  اتنا  خوفزدہ  ہوں  میں  اپنے  کمرے  میں |کوئی  چراغ  جلاتا  ہوں  ڈرنے  لگتا  ہوں |اب  اس  مقام  پہ  پہنچی  ہے  میری  تنہائی |قریب  خود  کے  بھی  جاتا  ہوں  ڈرنے  لگتا  ہوں |قریب  دیکھ  کے  مجھ  کو  لپٹ  نہ  جائے  کہیں |میں  اس  کی  بزم  میں  جاتا  ہوں  ڈرنے  لگتا  ہوں |کہیں  وہ  جان  نہ  لے  میرے  دل  کی  حالت  کو |کسی  کو  شعر  سناتا  ہوں  ڈرنے  لگتا  ہوں |
53,Ghazal 54,مجھ  خانماں  خراب  سے  آگے  کی  چیز  ہے |دنیا  کسی  عذاب  سے  آگے  کی  چیز  ہے |اس  کے  لیے  سوال  اٹھائے  ہوئے  ہیں  لوگ |وہ  تو  ہر  اک  جواب  سے  آگے  کی  چیز  ہے |اس  کو  پڑھوں  کہ  دیکھوں  بتاؤ  مجھے  کہ  وہ |کاغذ  قلم  کتاب  سے  آگے  کی  چیز  ہے |
54,Ghazal 55,نماز  کیسی  کہاں  کا  روزہ  ابھی  میں  شغل  شراب  میں  ہوں |خدا  کی  یاد  آئے  کس  طرح  سے  بتوں  کے  قہر  و  عتاب  میں  ہوں |شراب  کا  شغل  ہو  رہا  ہے  بغل  میں  پاتا  ہوں  میں  کسی  کو |میں  جاگتا  ہوں  کہ  سو  رہا  ہوں  خیال  میں  ہوں  کہ  خواب  میں  ہوں |نہ  چھیڑ  اس  وقت  مجھ  کو  زاہد  نہیں  یہ  موقع  ہے  گفتگو  کا |سوار  جاتا  ہے  وہ  شرابی  میں  حاضر  اس  کی  رکاب  میں  ہوں |کبھی  شرابی  کبھی  نمازی  کبھی  ہوں  میں  رند  گاہ  زاہد |خدا  کا  ڈر  ہے  بتوں  کا  کھٹکا  عجب  طرح  کے  عذاب  میں  ہوں |قیامت  آنے  کا  خوف  کیسا  تردد  و  فکر  کیوں  ہے  آغاؔ |حساب  کیا  کوئی  مجھ  سے  لے  گا  بتا  تو  میں  کس  حساب  میں  ہوں |
55,Ghazal 56,مزا  ہے  امتحاں  کا  آزما  لے  جس  کا  جی  چاہے |نمک  زخم  جگر  پر  اور  ڈالے  جس  کا  جی  چاہے |جگر  موجود  ہے  تو  وہ  بنا  لے  جس  کا  جی  چاہے |گلا  حاضر  ہے  خنجر  آزما  لے  جس  کا  جی  چاہے |اگر  ہے  حسن  کا  دعویٰ  مہ  و  خورشید  دونوں  میں |کف  پا  سے  تمہارے  منہ  ملا  لے  جس  کا  جی  چاہے |یہ  مشت  استخواں  اپنے  کسی  کے  کام  میں  آئیں |ہما  ہو  یا  سگ  دل  دار  کھا  لے  جس  کا  جی  چاہے |اگر  ہے  زندگی  باقی  تو  ہم  حسرت  نکالیں  گے |دل  پر  آرزو  پر  خاک  ڈالے  جس  کا  جی  چاہے |فقیروں  کو  نہیں  کچھ  زینت  دنیا  سے  مطلب  ہے |میں  خوش  کمبل  میں  ہوں  اوڑھے  دوشالے  جس  کا  جی  چاہے |جو  روشن  دل  میں  ان  کی  روشنی  چھپتی  نہیں  ہرگز |مہ  تاباں  پہ  صاحب  خاک  ڈالے  جس  کا  جی  چاہے |شکایت  مجھ  کو  دونوں  سے  ہے  ناصح  ہو  کہ  واعظ  ہو |نہ  سمجھا  ہوں  نہ  سمجھوں  سر  پھرا  لے  جس  کا  جی  چاہے |میں  ہوں  برگ  خزاں  افتادہ  میں  مردود  دہقاں  ہوں |گرا  ہوں  ان  کی  نظروں  سے  اٹھا  لے  جس  کا  جی  چاہے |نہیں  ہوتا  کبھی  آب  رواں  پر  شک  نجاست  کا |مرے  اشکوں  کے  دریا  میں  نہا  لے  جس  کا  جی  چاہے |چمن  میں  گل  کے  مرجھانے  سے  آغاؔ  ہو  گیا  ثابت |بسان  غنچہ  دم  بھر  مسکرا  لے  جس  کا  جی  چاہے |
56,Ghazal 57,سخت  گرمی  میں  بھی  سردی  لگ  رہی |اب  طبیعت  اتنی  اچھی  لگ  رہی |رات  کی  چنری  پہ  تارے  لگ  چکے |شام  کے  سورج  کو  ہلدی  لگ  رہی |کھل  گئے  خوابوں  کے  منظر  ہر  طرف |نیند  میں  وہ  اور  اچھی  لگ  رہی |موسموں  کے  رنگ  اڑتے  جا  رہے |اور  وہ  پھولوں  میں  تتلی  لگ  رہی |جھوٹ  ہے  یہ  روشنی  دیوار  پر |بس  تری  تصویر  سچی  لگ  رہی |
57,Ghazal 58,جیتے  جی  کے  آشنا  ہیں  پھر  کسی  کا  کون  ہے |نام  کے  اپنے  ہوا  کرتے  ہیں  اپنا  کون  ہے |جان  جاں  تیرے  سوا  رشک  مسیحا  کون  ہے |مار  کر  ٹھوکر  جلا  دے  مجھ  کو  ایسا  کون  ہے |یہ  سیہ  خیمہ  ہے  کس  کا  اس  میں  لیلیٰ  کون  ہے |چنبر  افلاک  کے  پردے  میں  بیٹھا  کون  ہے |ہم  نہ  کہتے  تھے  کہ  سودا  زلف  کا  اچھا  نہیں |دیکھیے  تو  اب  سر  بازار  رسوا  کون  ہے |وہ  تو  ہے  بے  نور  اور  یہ  نور  سے  معمور  ہے |چشم  کو  نرگس  کہے  گا  ایسا  اندھا  کون  ہے |دم  بدم  ہر  بات  میں  کرتے  ہو  ٹھنڈی  گرمیاں |آپ  کی  اکھڑی  ہوئی  باتوں  پہ  جمتا  کون  ہے |وادئ  وحشت  میں  بھی  ہمراہ  ہیں  آہ  و  فغاں |اپنے  ہمدم  ساتھ  ہیں  اے  جان  تنہا  کون  ہے |خیر  ہے  اے  مہرباں  کس  نے  انہیں  سیدھا  کیا |آپ  کیوں  بل  کرتے  ہیں  زلفوں  سے  الجھا  کون  ہے |دختر  رز  سچ  بتا  تیری  نظر  کس  پر  پڑی |ٹٹیوں  کی  آڑ  میں  سے  کس  کو  تاکا  کون  ہے |آج  مقتل  میں  کھڑے  کہتے  ہیں  وہ  خنجر  بکف |بول  اٹھے  چاہنے  والا  ہمارا  کون  ہے |چار  دن  جو  کچھ  تماشا  دیکھنا  ہے  دیکھ  لے |سیر  کو  پھر  گلشن  دنیا  میں  آتا  کون  ہے |باندھ  کر  تیغ  و  کفن  جاتے  ہیں  اس  قاتل  کے  پاس |ہم  بھی  دیکھیں  روکنے  والا  ہمارا  کون  ہے |کیا  تجاہل  ہے  کہ  وہ  فرماتے  ہیں  اغیار  سے |میں  نہیں  پہچانتا  مطلق  کہ  آغاؔ  کون  ہے |
58,Ghazal 59,ملتے  ہیں  ہاتھ،  ہاتھ  لگیں  گے  انار  کب |جوبن  کا  ان  کے  دیکھیے  ہوگا  ابھار  کب |عشاق  منتظر  ہیں  قیامت  کب  آئے  گی |بے  پردہ  منہ  دکھائے  گا  وہ  پردہ  دار  کب |اک  روز  اپنی  جان  پہ  ہم  کھیل  جائیں  گے |تم  پوچھتے  رہوگے  یوں  ہی  بار  بار  کب |بیکس  کو  کون  روئے  غریبوں  کا  کون  ہے |میری  لحد  پہ  شمع  ہوئی  اشک  بار  کب |کون  آیا  پڑھتے  فاتحہ  کس  نے  چڑھائے  پھول |مرنے  کے  بعد  پوچھتا  ہے  کوئی  یار  کب |امید  ناامید  کو  ان  سے  نہیں  رہی |دشمن  کے  دوست  ہیں  وہ  ہوئے  میرے  یار  کب |جو  اونچے  اونچے  ہیں  وہی  جاتے  ہیں  بام  پر |محفل  میں  ہم  غریبوں  کو  ملتا  ہے  یار  کب |جب  نقد  مال  تو  نے  دیا  ہم  نے  نقد  دل |ساقی  ہمیں  بتا  دے  کہ  پی  تھی  ادھار  کب |ملنا  چھڑایا  تم  سے  مرا  رشک  غیر  نے |کرتا  ہے  کوئی  آپ  سے  جبر  اختیار  کب |آغاؔ  کو  ذبح  کرتے  ہو  اپنی  گلی  میں  کیوں |جائز  ہے  میری  جان  حرم  میں  شکار  کب |
59,Ghazal 60,منہ  جو  دیکھے  آئینہ  گر  کانچ  کا |مسکرا  اٹھے  مقدر  کانچ  کا |بھول  جاؤں  گا  میں  اپنے  آپ  کو |عکس  پہچانے  گا  جو  ہر  کانچ  کا |پتھروں  کا  ہے  نصیبہ  اوج  پر |لے  گئی  تہذیب  جھومر  کانچ  کا |ہاتھ  سے  بچے  کے  پتھر  چھین  لو |آدمی  ہے  میرے  اندر  کانچ  کا |وائیپر  کے  رقص  سے  عاجزؔ  اسے |فیض  پہنچا  زندگی  بھر  کانچ  کا |
60,Ghazal 61,عمر  بے  وجہ  نہ  بے  ربط  گزاری  جائے |آئنہ  دیکھ  کے  تصویر  اتاری  جائے |وہی  کمرہ  وہی  خوشبو  وہی  ہر  شب  کی  گھٹن |آج  کی  رات  کہیں  اور  گزاری  جائے |یوں  ضرورت  کی  دکاں  سے  ہے  تعلق  اس  کا |جیسے  چوراہے  پہ  ہر  روز  بھکاری  جائے |خوف  آنکھوں  کے  کٹوروں  سے  چھلک  جائے  گا |مشت  بھر  خاک  سہی  چہرے  پہ  ماری  جائے |ہے  کھنڈر  جسم  مگر  روح  کی  تسکیں  کے  لیے |بوڑھی  دیوار  کسی  طرح  سنواری  جائے |شام  ہی  سے  مرے  بستر  کی  شکن  کہتی  ہے |آج  بھی  کل  کی  طرح  رات  نہ  بھاری  جائے |اپنے  تکیے  پہ  لکھا  اس  نے  یہ  مصرع  عاجزؔ |آنکھ  لگ  جائے  تو  پھر  چیخ  نہ  ماری  جائے |
61,Ghazal 62,ہزار  جان  سے  صاحب  نثار  ہم  بھی  ہیں |تمہاری  تیر  نگہ  کے  شکار  ہم  بھی  ہیں |ازل  سے  داخل  فرد  شمار  ہم  بھی  ہیں |تمہارے  چاہنے  والوں  میں  یار  ہم  بھی  ہیں |ہمیشہ  ہم  سے  کدورت  رہی  حسینوں  کو |نہ  دل  سے  نکلے  کبھی  وہ  غبار  ہم  بھی  ہیں |مسافروں  کی  تواضع  سے  نام  ہوتا  ہے |کرم  کرو  کہ  غریب  الدیار  ہم  بھی  ہیں |شراب  پیتے  ہیں  تو  جاگتے  ہیں  ساری  رات |مدام  عابد  شب  زندہ  دار  ہم  بھی  ہیں |ہزار  بار  حسینوں  سے  ہم  نے  نوک  کی  لی |گلوں  کی  آنکھ  میں  کھٹکے  وہ  خار  ہم  بھی  ہیں |عجیب  رتبہ  عنایت  کیا  ہے  قنبر  کو |غلام  یا  شہ  دلدل  سوار  ہم  بھی  ہیں |جنوں  کے  ہاتھ  سے  ہے  ان  دنوں  گریباں  تنگ |قبا  پکارتی  ہے  تار  تار  ہم  بھی  ہیں |بڑے  ہی  چالیے  ہیں  چال  چلتے  ہیں  ہر  دم |وہ  چوکتے  نہیں  پر  ہوشیار  ہم  بھی  ہیں |رقیب  کو  بھی  ہے  بار  ان  کی  بزم  میں  آغاؔ |شریک  صحبت  بوس  و  کنار  ہم  بھی  ہیں |
62,Ghazal 63,ایسا  لمحہ  ادھار  دے  کوئی |جس  میں  صدیاں  گزار  دے  کوئی |بعد  مدت  کے  خط  لکھے  وہ  مجھے |اور  کبوتر  کو  مار  دے  کوئی |یہ  جو  سردار  بن  کے  بیٹھا  ہے |اس  کی  پگڑی  اتار  دے  کوئی |مست  رکھے  جو  ہوش  میں  بھی  مجھے |اب  تو  ایسا  خمار  دے  کوئی |کیا  خبر  حادثاتی  دنیا  میں |کب  کہاں  مجھ  کو  مار  دے  کوئی |ایک  وعدہ  کہ  جس  کے  سائے  میں |عمر  ساری  گزار  دے  کوئی |دشت  کو  گھر  بنا  کے  بیٹھا  ہوں |اس  کو  آ  کر  سنوار  دے  کوئی |
63,Ghazal 64,خالی  الذہن  ہوئے  جب  سے  خلاؤں  کی  طرح |ہم  بھٹکتے  رہے  بے  لاگ  ہواؤں  کی  طرح |خود  کشی  جرم  ہے  سنگین  خطاؤں  کی  طرح |زندگی  دیکھ  ادھر  ہم  میں  خداؤں  کی  طرح |کتنا  آسان  ہے  احساس  کی  تلخی  کا  علاج |زہر  بکتا  ہے  سر  عام  دواؤں  کی  طرح |کیا  مقدر  ہے  کہ  سورج  کے  نگر  میں  رہ  کر |چاند  سے  لوگ  ہیں  تاریک  گپھاؤں  کی  طرح |ہائے  اس  دور  کی  تقدیر  میں  آواز  اذاں |کارگر  کیوں  نہیں  میلوں  کی  صداؤں  کی  طرح |اس  کے  جلتے  ہوئے  ہونٹوں  پہ  مرا  نام  عاجزؔ |آج  بھی  آتا  ہے  مجبور  دعاؤں  کی  طرح |
64,Ghazal 65,کمال  دیکھیے  سب  کا  یقیں  جلایا  گیا |میں  اک  چراغ  ہوں  مجھ  کو  نہیں  جلایا  گیا |یہ  سانحہ  بھی  کسی  بغض  کی  علامت  ہے |مکان  چھوڑ  دیا  اور  مکیں  جلایا  گیا |خدا  کا  اس  سے  بڑا  اور  کیا  کرم  ہوگا |جہاں  بجھایا  تھا  مجھ  کو  وہیں  جلایا  گیا |اسے  بتانا  ہوا  سے  نہیں  جہاں  سے  بچے |کوئی  چراغ  اگر  اب  کہیں  جلایا  گیا |
65,Ghazal 66,آنسوؤں  کو  روشنائی  کر  رہا  ہوں |اس  زمانہ  سے  لڑائی  کر  رہا  ہوں |کوئی  چارہ  گر  نہیں  ہے  آج  میرا |ہر  مرض  کی  خود  دوائی  کر  رہا  ہوں |ایک  ننھے  سے  دیے  کی  روشنی  لے |میں  اندھیروں  سے  لڑائی  کر  رہا  ہوں |میں  برائی  کر  رہا  ہوں  آپ  کی  یا |میں  ہی  خود  اپنی  برائی  کر  رہا  ہوں |کل  سے  بوؤں  گا  سنہرے  خواب  ان  میں |آج  آنکھوں  کی  صفائی  کر  رہا  ہوں |
66,Ghazal 67,ایک  چہرہ  گماں  میں  رہتا  ہے |بادلوں  کے  جہاں  میں  رہتا  ہے |ہم  تو  پگڈنڈیوں  کے  راہی  ہیں |اور  وہ  کہکشاں  میں  رہتا  ہے |عشق  کی  اک  یہی  خرابی  ہے |ہر  گھڑی  امتحاں  میں  رہتا  ہے |صرف  اس  کی  تلاش  ہے  مجھ  کو |اور  وہ  آسماں  میں  رہتا  ہے |گاؤں  کا  حسن  دیکھیے  صاحب |چاند  کچے  مکاں  میں  رہتا  ہے |
67,Ghazal 68,مدت  کے  بعد  اس  نے  لکھا  میرے  نام  خط |میری  شکایتوں  سے  بھرا  ہے  تمام  خط |گھبرا  نہ  اس  قدر  دل  بے  تاب  صبر  کر |آتا  ہے  کوئی  روز  میں  اب  صبح  و  شام  خط |لکھا  ہوا  ہے  خاص  تمہارے  ہی  ہاتھ  کا |پہچانتا  ہے  خوب  تمہارا  غلام  خط |تحریر  ان  کی  سینہ  پہ  رکھ  دیجیو  مرے |بدلے  جواب  نامہ  کے  آئے  گا  کام  خط |لکھا  ہے  اب  نہ  لکھیں  گے  ہم  کوئی  خط  تجھے |خط  آیا  میری  موت  کا  لایا  پیام  خط |ضائع  نہ  جائے  گی  تری  محنت  کسی  طرح |قاصد  اجورہ  دیتا  ہوں  چٹکی  میں  تھام  خط |عاشق  نوازیاں  ہیں  طبیعت  میں  یار  کی |لکھا  ہے  ہر  مہینے  میں  بھیجو  مدام  خط |تحریر  کر  کے  سیکڑوں  وعدے  مکر  گئے |دکھلاؤں  گا  حضور  کو  روز  قیام  خط |خط  لکھ  کے  آج  ڈاک  پہ  پہنچیں  گے  یار  کو |پہنچائے  گا  ہمارا  پیام  و  سلام  خط |آغاؔ  نثار  ہوجیے  انعام  دیجئے |لایا  ہے  ان  کا  قاصد  صرصر  خرام  خط |
68,Ghazal 69,مداح  ہوں  میں  دل  سے  محمد  کی  آل  کا |مشتاق  ہوں  وصیٔ  نبی  کے  جمال  کا |خواہاں  گہر  کا  ہوں  نہ  میں  طالب  ہوں  لال  کا |مشتاق  ہوں  تمہارے  دہن  کے  اگال  کا |دیکھو  تو  ایک  جا  پہ  ٹھہرتی  نہیں  نظر |لپکا  پڑا  ہے  آنکھ  کو  کیا  دیکھ  بھال  کا |کیا  ان  سے  فیض  پہنچے  جو  خود  تیرہ  بخت  ہیں |کھلتے  نہ  دیکھا  ہم  نے  کبھی  پھول  ڈھال  کا |ہم  ہیں  فقیر  دولت  دنیا  سے  کام  کیا |بہتر  ہے  جام  جم  سے  پیالہ  سفال  کا |دانہ  دکھا  کے  دام  میں  عنقا  کو  لاؤں  گا |مضمون  لکھ  رہا  ہوں  ترے  خط  و  خال  کا |سو  جان  سے  فدا  ہوں  محمد  کے  نام  پر |جس  نے  بتایا  فرق  حرام  و  حلال  کا |وہ  آنکھ  بھی  اٹھا  کے  ہمیں  دیکھتے  نہیں |رتبہ  پہنچ  گیا  ہے  یہ  رنج  و  ملال  کا |کس  زندگی  کے  واسطے  دولت  کی  آرزو |دیکھو  نتیجہ  غور  سے  قاروں  کے  مال  کا |اقبال  گر  نہیں  ہے  تو  انکار  کیجئے |کچھ  دیجئے  جواب  ہمارے  سوال  کا |مٹھی  کو  کھول  کر  ید  بیضا  دکھاتے  ہیں |ناخن  پہ  ان  کے  ہوتا  ہے  دھوکا  ہلال  کا |شاعر  غضب  کے  ہوتے  ہیں  ہرگز  نہ  چوکتے |موقع  نہیں  دہن  میں  ترے  قیل  و  قال  کا |اے  رشک  مہر  وصل  میں  غصہ  ہے  کس  لئے |یہ  وقت  میری  جان  نہیں  ہے  جلال  کا |تاریکیٔ  لحد  سے  کچھ  آغاؔ  نہ  خوف  کر |دامن  ہے  تیرے  ہاتھ  میں  زہرا  کے  لال  کا |
69,Ghazal 70,سینہ  لہولہان  ہے  کالی  چٹان  کا |پتھر  میں  بھی  گمان  سا  ہوتا  ہے  جان  کا |چھوٹا  سا  ایک  تنکا  چڑیا  کی  چونچ  میں |شہتیر  لگ  رہا  تھا  جو  اونچے  مکان  کا |قندیل  لے  کے  خود  ہی  وہ  خندق  میں  جا  گرا |نعرہ  لگا  رہا  تھا  ابھی  ساؤدھان  کا |ہے  سامنے  سے  آنکھ  ملانے  کا  لطف  اور |کھیلے  گا  کیا  شکار  شکاری  مچان  کا |عاجزؔ  میری  قمیض  میں  اٹکا  تھا  جو  کبھی |تحفے  کا  تھا  وہ  پھول  کہ  کانٹا  تھا  جان  کا |
70,Ghazal 71,ہمارے  سامنے  کچھ  ذکر  غیروں  کا  اگر  ہوگا |بشر  ہیں  ہم  بھی  صاحب  دیکھیے  ناحق  کا  شر  ہوگا |نہ  مڑ  کر  تو  نے  دیکھا  اور  نہ  میں  تڑپا  نہ  خنجر |نہ  دل  ہووے  گا  تیرا  سا  نہ  میرا  سا  جگر  ہوگا |میں  کچھ  مجنوں  نہیں  ہوں  جو  کہ  صحرا  کو  چلا  جاؤں |تمہارے  در  سے  سر  پھوڑوں  گا  سودا  بھی  اگر  ہوگا |چمن  میں  لائی  ہوگی  تو  صبا  مشاطگی  کر  کے |جو  گل  سے  آگے  لپٹا  ہے  کسی  بلبل  کا  پر  ہوگا |تری  کا  بھی  وہی  مالک  ہے  جو  مالک  ہے  خشکی  کا |مددگار  اپنا  ہر  مشکل  میں  شاہ  بحر  و  بر  ہوگا |تصور  زلف  کا  گر  چھوڑ  دوں  مژگاں  کا  کھٹکا  ہے |جو  سر  کے  درد  سے  فرصت  ملی  درد  جگر  ہوگا |طبیبو  تم  عبث  آئے  میں  کشتہ  ہوں  فرنگن  کا |مری  تدبیر  کرنے  کو  مقرر  ڈاکٹر  ہوگا |کسی  کو  کوستے  کیوں  ہو  دعا  اپنے  لیے  مانگو |تمہارا  فائدہ  کیا  ہے  جو  دشمن  کا  ضرر  ہوگا |مزا  آئے  گا  دیوانوں  کی  باتوں  میں  پری  زادو |جو  آغاؔ  کا  کسی  دن  دشت  مجنوں  میں  گزر  ہوگا |
71,Ghazal 72,جتنی  تیزی  سے  آ  رہا  تھا  وہ |لوٹ  کر  دور  جا  رہا  تھا  وہ |صرف  رشتے  کی  بات  پر  یارو |عمر  اپنی  چھپا  رہا  تھا  وہ |تتلیاں  جتنی  سامنے  آئیں |رنگ  سب  کے  چرا  رہا  تھا  وہ |دل  کسی  سے  نہیں  ملا  اس  کا |ہاتھ  سب  سے  ملا  رہا  تھا  وہ |زخم  خوردہ  صداؤں  کو  عاجزؔ |خامشی  سے  اٹھا  رہا  تھا  وہ |
72,Ghazal 73,آنکھوں  پہ  وہ  زلف  آ  رہی  ہے |کالی  جادو  جگا  رہی  ہے |زنجیر  جو  کھڑکھڑا  رہی  ہے |وحشت  کیا  غل  مچا  رہی  ہے |لیلیٰ  خاکہ  اڑا  رہی  ہے |مجنوں  کو  ہوا  بتا  رہی  ہے |زلفیں  وہ  پری  ہلا  رہی  ہے |دیوانوں  کی  شامت  آ  رہی  ہے |پامال  خرام  ہو  چکے  دفن |پسنے  کو  بس  اب  حنا  رہی  ہے |ہیں  چال  سے  ان  کی  زندہ  درگور |مردوں  پہ  قیامت  آ  رہی  ہے |دل  نے  الفت  سے  زک  اٹھائی |آنکھوں  دیکھا  رلا  رہی  ہے |گویا  ہونے  دے  بے  زبانی |کیوں  میرا  گلا  دبا  رہی  ہے |آغاؔ  صاحب  گلی  میں  ان  کی |اک  حور  تمہیں  بلا  رہی  ہے |
73,Ghazal 74,زخموں  کے  دہن  بھر  دے  خنجر  کے  نشاں  لے  جا |بے  سمت  صداؤں  کی  رفعت  کا  گماں  لے  جا |احساس  بصیرت  میں  عبرت  کا  سماں  لے  جا |اجڑی  ہوئی  بستی  سے  بنیاد  مکاں  لے  جا |شہروں  کی  فضاؤں  میں  لاشوں  کا  تعفن  ہے |جنگل  کی  ہوا  آ  جا  جسموں  کا  دھواں  لے  جا |ہے  اور  ابھی  باقی  تاریک  سفر  شب  کا |اگنے  دے  نیا  سورج  پھر  چاہے  جہاں  لے  جا |جلتی  ہوئی  راتوں  کا  بجھتا  ہوا  منظر  ہوں |گھر  آ  کے  کبھی  عاجزؔ  مجھ  سے  یہ  سماں  لے  جا |
74,Ghazal 75,پہلے  تاروں  کا  اہتمام  کرے |بعد  میں  دوپہر  کو  شام  کرے |خواب  آنکھوں  سے  بہنے  والا  ہے |کوئی  بستر  کا  انتظام  کرے |عاشقی  دشت  تک  نہیں  محدود |قیس  سے  کہیے  اپنا  کام  کرے |پیاس  ہی  کھینچ  لاتی  ہے  ورنہ |کون  دریا  کا  احترام  کرے |جس  کو  لمحوں  میں  دیکھنی  ہو  صدی |آ  کے  پہلے  مجھے  سلام  کرے |اس  کو  بھی  تو  کہاں  ملی  دنیا |جس  نے  دنیا  کے  تام  جھام  کرے |
75,Ghazal 76,امید  کا  چراغ  جلا  کر  چلا  گیا |اک  شخص  میرے  خواب  میں  آ  کر  چلا  گیا |اس  کے  ہی  دم  سے  نقش  و  نگار  بہار  ہے |پتھر  میں  بھی  جو  پھول  کھلا  کر  چلا  گیا |دیوار  کی  طرح  میں  ترے  راستے  میں  تھا |اور  ریت  کی  طرح  تو  گرا  کر  چلا  گیا |آیا  تھا  کون  خواب  میں  چنگاریاں  لیے |نیندوں  میں  میری  آگ  لگا  کر  چلا  گیا |یوں  ہی  نہیں  ہوا  ہوں  میں  پتھر  مرے  عزیز |آئینہ  کوئی  مجھ  کو  دکھا  کر  چلا  گیا |
76,Ghazal 77,جاتے  جاتے  مجھے  خوشی  دے  دی |اس  نے  آواز  آخری  دے  دی |جب  ستاروں  نے  پھیر  لی  آنکھیں |ایک  جگنو  نے  روشنی  دے  دی |اس  نے  انکار  کر  دیا  میرا |اور  اس  غم  نے  شاعری  دے  دی |زخم  بھرنے  کو  دے  دئے  آنسو |درد  سہنے  کو  بے  بسی  دے  دی |اس  نے  آنکھوں  سے  کہہ  دیا  سب  کچھ |اور  پڑھنے  کو  ڈایری  دے  دی |
77,Ghazal 78,ایک  اک  لمحے  کو  پلکوں  پہ  سجاتا  ہوا  گھر |راس  آتا  ہے  کسے  ہجر  مناتا  ہوا  گھر |خواب  کے  خدشے  سے  اب  نیند  اڑی  جاتی  ہے |میں  نے  دیکھا  ہے  اسے  چھوڑ  کے  جاتا  ہوا  گھر |گر  زباں  ہوتی  تو  پتھر  ہی  بتاتا  سب  کو |کس  قدر  ٹوٹا  ہے  وہ  خود  کو  بناتا  ہوا  گھر |اس  کا  اب  ذکر  نہ  کر  چھوڑ  کے  جانے  والے |تو  نے  دیکھا  ہی  کہاں  اشک  بہاتا  ہوا  گھر |اب  اسے  یاد  کہوں  یاس  کہوں  یا  وحشت |مجھ  کو  آتا  ہے  نظر  خاک  اڑاتا  ہوا  گھر |تھک  گیا  کیا  مرے  طولانی  سفر  سے  عادلؔ |سو  گیا  ساتھ  مرے  مجھ  کو  سلاتا  ہوا  گھر |
78,Ghazal 79,پاؤں  پتوں  پہ  دھیرے  سے  دھرتا  ہوا |وہ  گزر  جائے  گا  یوں  ہی  ڈرتا  ہوا |بوجھ  سورج  کا  سر  پر  اٹھانے  کو  ہے |ایک  سایہ  ندی  میں  اترتا  ہوا |شام  ساحل  پہ  گم  صم  سی  بیٹھی  ہوئی |اور  دریا  میں  سونا  بکھرتا  ہوا |تیرے  آنے  کی  اس  کو  خبر  کس  نے  دی |ایک  آشفتہ  سر  ہے  سنورتا  ہوا |دیکھتا  رہ  گیا  اپنی  پرچھائیاں |وقت  گزرا  ہے  کتنا  ٹھہرتا  ہوا |
79,Ghazal 80,یہی  نہیں  کہ  فقط  پیار  کرنے  آئے  ہیں |ہم  ایک  عمر  کا  تاوان  بھرنے  آئے  ہیں |وہ  ایک  رنگ  مکمل  ہو  جس  سے  تیرا  وجود |وہ  رنگ  ہم  ترے  خاکے  میں  بھرنے  آئے  ہیں |ٹھٹھر  نہ  جائیں  ہم  اس  عجز  کی  بلندی  پر |ہم  اپنی  سطح  سے  نیچے  اترنے  آئے  ہیں |یہ  بوند  خون  کی  لوح  کتاب  رخ  کے  لیے |یہ  تل  سر  لب  و  رخسار  دھرنے  آئے  ہیں |لگا  رہے  ہیں  ابھی  خیمے  غم  کی  وادی  میں |ہم  اس  پہاڑ  سے  دامن  کو  بھرنے  آئے  ہیں |ترے  لبوں  کو  ملی  ہے  شگفتگی  گل  کی |ہماری  آنکھ  کے  حصے  میں  جھرنے  آئے  ہیں |نثارؔ  بند  قبا  کھولنا  محال  نہ  تھا |سو  ہم  جمال  قبا  بند  کرنے  آئے  ہیں |
80,Ghazal 81,نگاہوں  میں  اقرار  سارے  ہوئے  ہیں |ہم  ان  کے  ہوئے  وہ  ہمارے  ہوئے  ہیں |جن  آنکھوں  میں  آنسو  چکارے  ہوئے  ہیں |ہم  ان  کی  نگاہوں  کے  مارے  ہوئے  ہیں |نہ  کھٹکیں  کہو  کس  طرح  تیر  مژگاں |جگر  پر  ہمارے  اتارے  ہوئے  ہیں |جھڑے  جو  تری  کفش  زریں  کے  ذرے |فلک  پر  وہ  جا  کر  سیارے  ہوئے  ہیں |عبث  جان  دیتی  ہے  بلبل  گلوں  پر |یہ  اس  رخ  کے  صدقے  اتارے  ہوئے  ہیں |کس  انداز  سے  بند  محرم  کسے  ہیں |کہ  جوبن  کو  ان  کے  ابھارے  ہوئے  ہیں |یقیں  ہے  بلا  ہو  کوئی  آج  نازل |وہ  بالوں  کو  اپنے  سنوارے  ہوئے  ہیں |خبردار  ہاتھوں  سے  جانے  نہ  پائیں |یہ  دزد  حنا  مال  مارے  ہوئے  ہیں |کہے  دیتی  ہیں  صاف  آنکھیں  تمہاری |کسی  غیر  سے  کچھ  اشارے  ہوئے  ہیں |میں  منجدھار  میں  ڈوبتا  ہوں  الٰہی |وہ  دل  لے  کے  میرا  کنارے  ہوئے  ہیں |ہمیشہ  جو  بھرتے  تھے  دم  دوستی  کا |وہی  دشمن  جاں  ہمارے  ہوئے  ہیں |نظر  کر  دعا  پر  خداوند  عالم |کہ  ہم  ہاتھ  اپنے  پسارے  ہوئے  ہیں |بھلا  غیر  کی  اس  میں  ہے  کیا  شکایت |وہی  دشمن  جاں  ہمارے  ہوئے  ہیں |انہیں  ہم  نے  نہلا  دیا  دے  کے  چھینٹیں |عجب  لطف  دریا  کنارے  ہوئے  ہیں |خبر  آمد  گل  کی  شاید  ہے  آغاؔ |چمن  سارے  جھاڑے  بہارے  ہوئے  ہیں |
81,Ghazal 82,ایک  اک  پتا  ہواؤں  سے  ہے  لڑنے  والا |پیڑ  اس  کا  نہیں  آندھی  سے  اکھڑنے  والا |راہ  چلتے  ہوئے  انگلی  بھی  کسی  کی  نہ  پکڑ |بھیڑ  میں  ہوتا  ہے  ہر  شخص  بچھڑنے  والا |اک  ہمکتے  ہوئے  بچے  کی  طرح  ضد  نہ  کر |خوش  نما  جسم  کھلونا  ہے  بگڑنے  والا |ختم  محلوں  کی  روا  داری  کا  دستور  ہوا |اب  یہاں  کون  ہے  دیوار  میں  گڑھنے  والا |زندگی  شہر  بسانے  میں  ہے  مصروف  عاجزؔ |گاؤں  طوفان  کی  زد  میں  ہے  اجڑنے  والا |
82,Ghazal 83,تمام  نیکیاں  دریا  میں  ڈالنے  کے  لیے |نکل  پڑے  ہیں  سمندر  کھنگالنے  کے  لیے |ستم  تو  یہ  ہے  کے  تیشہ  نہیں  ملا  ہم  کو |پہاڑ  کاٹ  کے  رستا  نکالنے  کے  لیے |نہ  جانے  کتنوں  کی  قیمت  گرائی  جاتی  ہے |امیر  شہر  کی  قیمت  اچھالنے  کے  لیے |ہم  ایسے  لوگوں  کو  لایا  گیا  ہے  دنیا  میں |کنویں  میں  کود  کے  سکہ  نکالنے  کے  لیے |کسی  کے  ہجر  کی  ہم  آگ  پیتے  رہتے  ہیں |سلگتے  لفظوں  کو  غزلوں  میں  ڈھالنے  کے  لیے |ذرا  سنبھالنا  آ  جائے  آدمی  کو  اگر |تو  ایک  غم  ہی  بہت  ہے  سنبھالنے  کے  لیے |
83,Ghazal 84,ذرا  سی  دیر  چراغوں  کا  دل  بہل  جائے |یہ  آفتاب  کہیں  اور  جا  کے  جل  جائے |خدا  پرندوں  کے  زیادہ  قریب  رہتا  ہے |عجب  نہیں  کہ  شکاری  کا  تیر  جل  جائے |میں  روز  روز  تو  چہرے  نہیں  بدل  سکتا |کسی  کو  بھیج  مرے  آئنے  بدل  جائے |اسے  گرا  کے  ہی  آگے  اگر  نکلنا  ہے |خدا  کرے  کے  مرا  راستا  بدل  جائے |میں  چاہتا  ہوں  ترے  دل  میں  دیر  سے  پہنچوں |میں  چاہتا  ہوں  کہ  پہلے  مری  غزل  جائے |میں  اس  لیے  بھی  ترا  ذکر  روز  کرتا  ہوں |کسی  مقام  پہ  شاید  یہ  دل  سنبھل  جائے |
84,Ghazal 85,جب  سے  بدلے  ہیں  رنگ  پردے  کے |بھاؤ  کچھ  بڑھ  گئے  ہیں  کمرے  کے |آئنے  آئنوں  میں  دکھتے  تھے |اتنے  چہرے  تھے  ایک  چہرے  کے |میں  نے  دیکھے  ہیں  سیکڑوں  سورج |آج  قابل  نہیں  ہے  ذرے  کے |ہم  کو  منزل  تلاش  کرتی  ہے |ہم  مسافر  ہیں  ایسے  رستے  کے |
85,Ghazal 86,جب  بھی  رستے  پہ  غور  کرتا  ہوں |پہلے  خطرے  پہ  غور  کرتا  ہوں |ٹہنیوں  کو  ہرا  بھرا  رکھنا |پتے  پتے  پہ  غور  کرتا  ہوں |خوب  صورت  تو  اس  کے  ہاتھ  بھی  ہیں |پر  میں  چہرے  پہ  غور  کرتا  ہوں |اس  کی  بولی  سمجھ  نہیں  آتی |صرف  لہجے  پہ  غور  کرتا  ہوں |جب  ترے  شہر  سے  گزرتا  ہوں |چپے  چپے  پہ  غور  کرتا  ہوں |ذرہ  ذرہ  میں  وہ  دکھائی  دے |ذرے  ذرے  پہ  غور  کرتا  ہوں |
86,Ghazal 87,دن  کے  سینے  پہ  شام  کا  پتھر |ایک  پتھر  پہ  دوسرا  پتھر |یہ  سنا  تھا  کہ  دیوتا  ہے  وہ |میرے  حق  ہی  میں  کیوں  ہوا  پتھر |دائرے  بنتے  اور  مٹتے  تھے |جھیل  میں  جب  کبھی  گرا  پتھر |اب  تو  آباد  ہے  وہاں  بستی |اب  کہاں  تیرے  نام  کا  پتھر |ہو  گئے  منزلوں  کے  سب  راہی |دے  رہا  ہے  کسے  صدا  پتھر |سارے  تارے  زمیں  پہ  گر  جاتے |زور  سے  میں  جو  پھینکتا  پتھر |نام  نے  کام  کر  دکھایا  ہے |سب  نے  دیکھا  ہے  تیرتا  پتھر |تو  اسے  کیا  اٹھائے  گا  عادلؔ |میرؔ  تک  سے  نہ  اٹھ  سکا  پتھر |
87,Ghazal 88,وہاں  شاید  کوئی  بیٹھا  ہوا  ہے |ابھی  کھڑکی  میں  اک  جلتا  دیا  ہے |مرا  دل  بھی  عجب  خالی  ویا  ہے |کسی  کی  یاد  نے  جس  کو  بھرا  ہے |پرندے  شاخ  سے  لپٹے  ہوئے  ہیں |یہ  کیسا  خوف  خیمہ  زن  ہوا  ہے |مری  خاموشیوں  کی  جھیل  میں  پھر |کسی  آواز  کا  پتھر  گرا  ہے |محبت  کا  مقدر  دیکھتے  ہو |ہوا  نے  کچھ  تو  پانی  پر  لکھا  ہے |اسی  پر  کھل  رہے  ہیں  سارے  موسم |جو  اپنے  گھر  سے  باہر  آ  گیا  ہے |چراغو  اب  ذرا  اپنی  سناؤ |ہوا  کا  کام  پورا  ہو  چکا  ہے |محبت  پھر  وہیں  لے  آئی  عادلؔ |یہ  جنگل  بارہا  دیکھا  ہوا  ہے |
88,Ghazal 89,کوئی  سمجھتا  ہے  سارے  کہاں  سمجھتے  ہیں |تمام  لوگ  اشارے  کہاں  سمجھتے  ہیں |کسی  کے  عشق  میں  بہتی  ندی  کی  مجبوری |شدید  پیاس  کے  مارے  کہاں  سمجھتے  ہیں |نہ  جانے  کون  سا  لمحہ  زمیں  پہ  لے  آئے |فلک  پہ  جھومتے  تارے  کہاں  سمجھتے  ہیں |بس  اتنا  سوچ  کے  کشتی  میں  بھر  لیا  پانی |ندی  کا  درد  کنارے  کہاں  سمجھتے  ہیں |سلگتے  صحرا  میں  بھٹکا  ہوا  مسافر  ہوں |مجھے  چمن  کے  نظارے  کہاں  سمجھتے  ہیں |ہم  ایسے  لوگوں  سے  پوچھو  مقام  کی  قیمت |جنہیں  ملے  ہوں  سہارے  کہاں  سمجھتے  ہیں |
89,Ghazal 90,جو  اشک  بن  کے  ہماری  پلک  پہ  بیٹھا  تھا |تمہیں  بھی  یاد  ہے  اب  تک  وہ  خواب  کس  کا  تھا |ہمیشہ  پوچھتی  رہتی  ہے  راستوں  کی  ہوا |یونہی  رکے  ہو  یہاں  یا  کسی  نے  روکا  تھا |لگا  ہوا  ہے  ابھی  تک  یہ  جان  کو  کھٹکا |کہ  اس  نے  جاتے  ہوئے  کیوں  پلٹ  کے  دیکھا  تھا |خبر  کسے  ہے  کسے  پوچھیے  بتائے  کون |پرانے  قصر  میں  کیا  صبح  و  شام  جلتا  تھا |وجود  ہے  یہ  کہیں  بہہ  نہ  جائے  لہروں  میں |گرا  گرا  کے  پلک  آب  جو  کو  روکا  تھا |فضائیں  ایسی  تو  عادلؔ  کبھی  نہ  مہکی  تھیں |ہوا  کے  ہاتھ  پہ  یہ  کس  کا  نام  لکھا  تھا |
90,Ghazal 91,دل  سے  محرومیٔ  احساس  مٹانے  کے  لیے |گل  کھلے  ہیں  مرے  زخموں  کو  دکھانے  کے  لیے |پھر  سے  آواز  کے  دریا  میں  مرے  نام  کی  ناؤ |بادبانوں  کو  اٹھاتی  ہے  گرانے  کے  لیے |رات  ڈھلتی  ہے  چلو  ڈھونڈ  کے  جگنو  لائیں |وعدۂ  انجم  و  مہتاب  نبھانے  کے  لیے |کچھ  پرندے  مرے  آنگن  میں  اتر  آئے  ہیں |بال  و  پر  تیز  ہواؤں  سے  بچانے  کے  لیے |سر  سے  سورج  تری  چاہت  کا  ڈھلا  ہے  شاید |مجھ  پہ  ہر  سایۂ  دیوار  گرانے  کے  لیے |اپنے  جذبوں  کو  کوئی  شکل  نہ  دینا  عابدؔ |ورنہ  صورت  کو  بھی  ترسو  گے  دکھانے  کے  لیے |
91,Ghazal 92,نظر  میں  ایک  بھی  چہرہ  نہیں  چراغوں  کا |غبار  ہے  مری  آنکھوں  میں  کن  اجالوں  کا |چٹان  ہے  ترا  پیکر  تو  آنکھ  نم  کیوں  ہے |جواب  ڈھونڈھتا  رہتا  ہوں  ان  سوالوں  کا |فضا  میں  آندھیاں  اس  زور  سے  چلی  ہیں  کہ  اب |پرند  بھول  گئے  راستہ  اڑانوں  کا |ہے  آج  بھی  مرے  پہلو  میں  اک  عجیب  خلش |یہ  اکتساب  کرم  ہے  تمہاری  بانہوں  کا |
92,Ghazal 93,یہ  داغ  ہجر  نہیں  مٹ  سکا  جبیں  کا  لگا |زمیں  کہیں  کی  ہے  پیوند  ہے  کہیں  کا  لگا |ملا  ہے  دشت  ہمیں  جستجو  میں  منزل  کی |گماں  تھا  پاؤں  میں  اور  آبلہ  یقیں  کا  لگا |ہمارا  نام  و  نسب  ہم  سے  پوچھنے  والے |لہو  نہ  اس  طرح  دامن  پہ  آستیں  کا  لگا |اٹھا  کے  دوش  پہ  خیمے  نکل  پڑے  ہم  لوگ |ذرا  نہ  خوف  ہمیں  اجنبی  زمیں  کا  لگا |
93,Ghazal 94,دل  ہے  الگ  مزاج  کے  دو  بھائیوں  کا  گھر |لگتا  ہے  صرف  مجھ  کو  یہ  تنہائیوں  کا  گھر |بیٹی  گئی  ہے  گھر  سے  لگا  ہم  کو  بس  یہی |جیسے  چلا  گیا  کوئی  امرائیوں  کا  گھر |دوری  بنا  لی  ان  سے  یہی  سوچنے  کے  بعد |گھر  ان  کا  تھا  مرے  لیے  رسوائیوں  کا  گھر |جب  سے  ملی  ہے  ان  سے  نظر  ریستوران  میں |دل  لگ  رہا  ہے  پیار  کی  شہنائیوں  کا  گھر |
94,Ghazal 95,جب  جدا  ہونے  کا  منظر  آ  گیا  تھا |ایک  قطرے  میں  سمندر  آ  گیا  تھا |ہاتھ  میں  جب  تیرے  پتھر  آ  گیا  تھا |گھر  سے  میں  دیوانہ  باہر  آ  گیا  تھا |ڈھونڈھتا  رہتا  ہوں  آئینہ  میں  خود  کو |کون  میرے  اتنے  اندر  آ  گیا  تھا |پی  لیا  تھا  ایک  کڑوا  گھونٹ  اس  نے |ذائقہ  میرے  لبوں  پر  آ  گیا  تھا |عشق  بس  پہلی  دفعہ  اچھا  لگا  تھا |دوسرے  چکر  میں  چکر  آ  گیا  تھا |اس  لیے  تیری  کہانی  سے  ہوں  باہر |مجھ  سے  اک  کردار  بہتر  آ  گیا  تھا |
95,Ghazal 96,اشک  امڈیں  تو  انہیں  پلکوں  پہ  روکا  جائے |کیوں  یہ  پندار  وفا  صورت  گریہ  جائے |جب  سے  دیکھے  ہیں  تری  آنکھوں  کے  ساگر  ہم  نے |اک  نئی  آرزو  ابھری  ہے  کہ  ڈوبا  جائے |میں  سماعت  میں  سمیٹے  ہوں  ہزاروں  دشنام |ضبط  غم  کا  ہے  یہ  ارشاد  نہ  بولا  جائے |ہم  کو  اس  خواب  محبت  سے  جگایا  کس  نے |نقش  چہروں  پہ  عداوت  کا  نہ  دیکھا  جائے |زخم  خوردہ  نہ  کہیں  انگلیاں  وحشت  ہو  جائیں |بربط  دل  کو  کسی  کے  نہ  یوں  چھیڑا  جائے |دل  ہے  مصلوب  انا  بام  پہ  سورج  بھی  نہیں |کس  طرح  گھر  کے  اندھیروں  کو  اجالا  جائے |پاؤں  جب  خار  مغیلاں  سے  ہیں  چھلنی  عابدؔ |کیوں  نہ  پھر  آتش  نمرود  میں  اترا  جائے |
96,Ghazal 97,سفر  کے  بعد  بھی  مجھ  کو  سفر  میں  رہنا  ہے |نظر  سے  گرنا  بھی  گویا  خبر  میں  رہنا  ہے |ابھی  سے  اوس  کو  کرنوں  سے  پی  رہے  ہو  تم |تمہیں  تو  خواب  سا  آنکھوں  کے  گھر  میں  رہنا  ہے |ہوا  تو  آپ  کی  قسمت  میں  ہونا  لکھا  تھا |مگر  میں  آگ  ہوں  مجھ  کو  شجر  میں  رہنا  ہے |نکل  کے  خود  سے  جو  خود  ہی  میں  ڈوب  جاتا  ہے |میں  وہ  سفینہ  ہوں  جس  کو  بھنور  میں  رہنا  ہے |تمہارے  بعد  کوئی  راستہ  نہیں  ملتا |تو  طے  ہوا  کہ  اداسی  کے  گھر  میں  رہنا  ہے |جلا  کے  کون  مجھے  اب  چلے  کسی  کی  طرف |بجھے  دیے  کو  تو  عادلؔ  کھنڈر  میں  رہنا  ہے |
97,Ghazal 98,راستے  سکھاتے  ہیں  کس  سے  کیا  الگ  رکھنا |منزلیں  الگ  رکھنا  قافلہ  الگ  رکھنا |بعد  ایک  مدت  کے  لوٹ  کر  وہ  آیا  ہے |آج  تو  کہانی  سے  حادثہ  الگ  رکھنا |جس  سے  ہم  نے  سیکھا  تھا  ساتھ  ساتھ  چلنا  ہے |اب  وہی  بتاتا  ہے  نقش  پا  الگ  رکھنا |کوزہ  گر  نے  جانے  کیوں  آدمی  بنایا  ہے |اس  کو  سب  کھلونوں  سے  تم  ذرا  الگ  رکھنا |لوٹ  کر  تو  آئے  ہو  تجربوں  کی  صورت  ہے |پر  مری  کہانی  سے  فلسفہ  الگ  رکھنا |تم  تو  خوب  واقف  ہو  اب  تمہی  بتاؤ  نا |کس  میں  کیا  ملانا  ہے  کس  سے  کیا  الگ  رکھنا |خواہشوں  کا  خمیازہ  خواب  کیوں  بھریں  عادلؔ |آج  میری  آنکھوں  سے  رت  جگا  الگ  رکھنا |
98,Ghazal 99,کیا  زمیں  کیا  آسماں  کچھ  بھی  نہیں |ہم  نہ  ہوں  تو  یہ  جہاں  کچھ  بھی  نہیں |دیدہ  و  دل  کی  رفاقت  کے  بغیر |فصل  گل  ہو  یا  خزاں  کچھ  بھی  نہیں |پتھروں  میں  ہم  بھی  پتھر  ہو  گئے |اب  غم  سود  و  زیاں  کچھ  بھی  نہیں |کیا  قیامت  ہے  کہ  اپنے  دیس  میں |اعتبار  جسم  و  جاں  کچھ  بھی  نہیں |کیسے  کیسے  سر  کشیدہ  لوگ  تھے |جن  کا  اب  نام  و  نشاں  کچھ  بھی  نہیں |ایک  احساس  محبت  کے  سوا |حاصل  عمر  رواں  کچھ  بھی  نہیں |کوئی  موضوع  سخن  ہی  جب  نہ  ہو |صرف  انداز  بیاں  کچھ  بھی  نہیں |
99,Ghazal 100,فکر  رکھتے  ہیں  کہاں  ذہن  اگر  رکھتے  ہیں |دشت  بے  آب  میں  جو  تخم  ہنر  رکھتے  ہیں |ہر  نئی  بات  بھلا  دیتی  ہے  پہلے  کا  خیال |وہ  تو  اخبار  ہیں  بس  تازہ  خبر  رکھتے  ہیں |مٹ  گیا  رنگ  تعلق  تو  یہ  چہرے  کے  نقوش |ایک  اک  خط  تأثر  میں  خبر  رکھتے  ہیں |ایسے  لوگوں  کا  ملا  ہم  کو  زمانہ  جو  لوگ |کور  بینا  ہیں  مگر  ہم  پہ  نظر  رکھتے  ہیں |کوئی  آہٹ  ہے  نہ  دستک  کہ  بچھڑ  جائے  سکوت |جن  کو  دیوار  میسر  ہو  وہ  در  رکھتے  ہیں |جب  بھی  آتی  ہے  کسی  سمت  سے  مقتل  کی  ہوا |دھیان  آتا  ہے  ابھی  دوش  پہ  سر  رکھتے  ہیں |
100,Ghazal 101,مرے  سامنے  تو  مرا  پیار  ہوگا |وہ  نظروں  سے  دل  میں  گرفتار  ہوگا |وہ  جس  کے  لیے  میں  نے  دنیا  سجائی |وہ  ظالم  ہی  میرا  خطا‌  وار  ہوگا |جو  محنت  سے  اپنی  نکالے  گا  پانی |تو  قدموں  میں  اس  کے  یہ  سنسار  ہوگا |بزرگوں  کے  نقش  قدم  پر  چلوں  گا |مہکتا  ہوا  میرا  کردار  ہوگا |تو  آدرشؔ  اپنا  بنا  لے  خدا  کو |تو  دشمن  بھی  تیرا  طرف  دار  ہوگا |
101,Ghazal 102,دے  دو  نہ  ایک  بار  مرا  ساتھ  جان  من |آتی  نہیں  ہے  نیند  مجھے  رات  جان  من |میں  نے  تمہاری  گالیاں  ہنس  کے  قبول  کی |جانا  نہیں  تھا  مجھ  کو  حوالات  جان  من |میں  نے  بھی  ان  سے  زر  نہ  لیا  سوچ  کر  یہی |لیتا  نہیں  میں  آج  بھی  خیرات  جان  من |میں  نے  کیا  ہے  اپنے  کو  خود  ایک  آئنہ |لگنے  لگی  ہے  زندگی  سوغات  جان  من |رسوائیوں  کے  ڈر  سے  رہا  تم  سے  دور  میں |سمجھی  نہیں  کسی  نے  مری  بات  جان  من |ماں  باپ  نے  آدرشؔ  کو  یہ  فن  بھی  سکھایا |کرتا  نہیں  ہوں  آج  بھی  میں  گھات  جان  من |
102,Ghazal 103,غزل  کے  مصرع  کو  مصرع  سے  جوڑا  جاتا  ہے |تمام  رات  غموں  کو  نچوڑا  جاتا  ہے |پرانے  جال  سے  باہر  نکلنا  مشکل  ہے |اسی  لیے  تو  روایت  کو  توڑا  جاتا  ہے |اتر  گیا  ہوں  تو  اب  جیتنا  ہی  منزل  ہے |یوں  ہم  سے  بھی  کہاں  میدان  چھوڑا  جاتا  ہے |اٹھانا  پڑتا  ہے  پھر  ہاتھ  گر  نہیں  سدھرے |ہاں  پہلی  بار  میں  ہاتھوں  کو  جوڑا  جاتا  ہے |یہاں  پہ  ہندو  بھی  ہوں  گے  یہاں  مسلماں  بھی |یہ  شاعری  ہے  یہاں  سب  کو  جوڑا  جاتا  ہے |دکھا  دیا  مرے  دشمن  نے  دوستی  کر  کے |غرور  ٹوٹا  نہیں  ہے  تو  توڑا  جاتا  ہے |لکھا  تھا  نام  جہاں  تو  نے  خون  دل  سے  مرا |وہیں  سے  عشق  کے  کاغذ  کو  موڑا  جاتا  ہے |
103,Ghazal 104,مجھ  کو  مجھ  سے  ہی  جدا  کرتی  ہے |وہ  مجھے  روز  نیا  کرتی  ہے |بعد  میں  رکھتی  ہے  کوئی  مرہم |پہلے  وہ  زخم  ہرا  کرتی  ہے |کوئی  تو  ہے  جو  مرے  اس  دل  کو |ایک  خط  روز  لکھا  کرتی  ہے |ہم  وہ  اجڑی  ہوئی  بستی  جس  کے |بد  دعا  ساتھ  رہا  کرتی  ہے |رشتہ  کوئی  بھی  ہو  لیکن  عورت |اپنا  ہر  فرض  ادا  کرتی  ہے |جب  بھی  ہاتھوں  میں  اٹھاتا  ہوں  قلم |تیری  تصویر  بنا  کرتی  ہے |میں  ابھی  اس  کو  نہیں  جان  سکا |جو  مرے  حق  میں  دعا  کرتی  ہے |
104,Ghazal 105,چاند  تارے  بنا  کے  کاغذ  پر |خوش  ہوئے  گھر  سجا  کے  کاغذ  پر |بستیاں  کیوں  تلاش  کرتے  ہیں |لوگ  جنگل  اگا  کے  کاغذ  پر |جانے  کیا  ہم  سے  کہہ  گیا  موسم |خشک  پتا  گرا  کے  کاغذ  پر |ہنستے  ہنستے  مٹا  دیے  اس  نے |شہر  کتنے  بسا  کے  کاغذ  پر |ہم  نے  چاہا  کہ  ہم  بھی  اڑ  جائیں |ایک  چڑیا  اڑا  کے  کاغذ  پر |لوگ  ساحل  تلاش  کرتے  ہیں |ایک  دریا  بہا  کے  کاغذ  پر |ناؤ  سورج  کی  دھوپ  کا  دریا |تھم  گئے  کیسے  آ  کے  کاغذ  پر |خواب  بھی  خواب  ہو  گئے  عادلؔ |شکل  و  صورت  دکھا  کے  کاغذ  پر |
105,Ghazal 106,گل  صداقت  سے  مہکتے  ہوئے  تاثیر  میں  رکھ |سانحہ  دل  پہ  جو  گزرے  وہی  تحریر  میں  رکھ |طاق  زنداں  میں  چراغ  غم  ہستی  نہ  جلا |آتش  عشق  دروں  حلقۂ  زنجیر  میں  رکھ |خشت  بے  فیض  جو  آراستہ  گفتار  میں  ہے |اس  کو  بنیاد  بنا  کر  کسی  تعمیر  میں  رکھ |ظلمتوں  سے  کسی  گھر  کی  نہیں  ہوتی  پہچان |سنگ  و  گل  ہی  نہیں  کچھ  نور  بھی  جاگیر  میں  رکھ |کب  تلک  دوش  پہ  خوابوں  کے  کرے  گا  پرواز |ہم  نشیں  عزم  سفر  وادیٔ  تعبیر  میں  رکھ |دید  کی  زیست  سے  تا  مرگ  طلب  آ  پہنچی |حیلہ  جو  اور  بہانے  تو  نہ  تاخیر  میں  رکھ |سروری  زور  تکلم  سے  نہ  مل  پائے  گی |ہم  نشیں  عجز  بیاں  خوبیٔ  تقریر  میں  رکھ |
106,Ghazal 107,غم  دیا  ہے  تو  سوا  حوصلۂ  غم  دینا |یہ  تو  اک  آگ  ہے  پھر  کیا  اسے  شبنم  دینا |اب  بھی  سوئی  ہوئی  راتوں  کی  تھکن  باقی  ہے |خواب  دینا  ہوں  ضروری  تو  ذرا  کم  دینا |وقت  سے  ہی  مجھے  امید  مسیحائی  کی  تھی |وقت  ہی  بھول  گیا  زخم  کو  مرہم  دینا |اس  نے  تعبیر  کے  سب  بھید  چھپائے  ہم  سے |جس  نے  سیکھا  ہے  ہمیں  خواب  کا  عالم  دینا |
107,Ghazal 108,پہلی  سی  دل  کو  خواہش  ہجرت  نہیں  رہی |کیا  اے  زمیں  ہماری  ضرورت  نہیں  رہی |آنگن  میں  ساری  رات  برستی  رہی  گھٹا |دیوار  گھر  کی  کوئی  سلامت  نہیں  رہی |یوں  ہی  نہیں  ارادۂ  پہلو  تہی  کہ  اب |ان  سے  نباہ  کرنے  کی  صورت  نہیں  رہی |پتے  ہیں  خشک  پھر  بھی  شجر  سے  ہیں  منسلک |کیا  کیجیے  ہوا  کی  عنایت  نہیں  رہی |دریا  میں  لاکھ  موجیں  رہیں  سر  بکف  مگر |کچے  گھروں  کو  اب  کوئی  وحشت  نہیں  رہی |گلیوں  میں  پھر  سے  فرش  لہو  بچھ  گیا  تمام |انساں  میں  آج  کل  کے  شرافت  نہیں  رہی |
108,Ghazal 109,دل  میرا  گھبراتا  ہے |جب  جب  دور  وہ  جاتا  ہے |وہ  پتھر  برساتے  ہیں |کون  انہیں  بہکاتا  ہے |دل  میں  کبوتر  اڑتے  ہیں |جب  بھی  نظر  تو  آتا  ہے |وہ  ہر  دم  اگنور  کرے |اتنا  کیوں  تڑپاتا  ہے |کہہ  کے  مجھ  کو  ہرجائی |آج  تلک  پچھتاتا  ہے |
109,Ghazal 110,میں  جل  گیا  تھا  جسے  راستہ  دکھاتے  ہوئے |اسے  ترس  نہیں  آیا  مجھے  بجھاتے  ہوئے |ترے  وصال  سے  بہتر  تو  ہجر  ہوتا  ہے |ترے  قریب  میں  آتا  ہوں  دور  جاتے  ہوئے |نجانے  کون  سے  کوزہ  گروں  کے  ہاتھ  لگا |بہت  ادھیڑا  گیا  ہے  مجھے  بناتے  ہوئے |مہک  بدن  سے  ابھی  تک  نہیں  گئی  اس  کی |وہ  جس  نے  خوشبو  بکھیری  گلے  لگاتے  ہوئے |عجیب  طرح  کی  وحشت  ہے  میرے  چاروں  طرف |کہ  اب  تو  خواب  بھی  ڈرتے  ہیں  مجھ  تک  آتے  ہوئے |مجھ  ایسے  شخص  کو  ضائع  کیا  گیا  فرحتؔ |بھلا  دی  جیسے  کوئی  شے  کہیں  چھپاتے  ہوئے |
110,Ghazal 111,کبھی  سکون  کبھی  ہم  گھٹن  کی  نذر  ہوئے |ہم  ایسے  لوگ  تو  اپنے  ہی  من  کی  نذر  ہوئے |پرانے  عشق  کی  چوٹیں  ابھی  بدن  پر  تھیں |سو  عشق  چھوڑ  دیا  اور  بدن  کی  نذر  ہوئے |تمام  عمر  گزاری  ہے  شعر  کہنے  میں |ہمارے  رات  بھی  دن  بھی  سخن  کی  نذر  ہوئے |یہ  کس  کے  خون  سے  رنگی  گئی  ہیں  دیواریں |یہ  کس  کے  خواب  تھے  جو  اس  چمن  کی  نذر  ہوئے |نظر  اٹھا  کے  جو  دیکھا  پلک  جھپکنے  لگی |تمہاری  دید  کے  منظر  کرن  کی  نذر  ہوئے |ہماری  عشق  سے  فرحتؔ  کبھی  بنی  ہی  نہیں |بس  اس  کی  بات  رکھی  اور  ملن  کی  نذر  ہوئے |
111,Ghazal 112,چاروں  طرف  کچھ  دیواریں  سی  رہتی  ہیں  آہوں  میں  لگی |میری  مٹی  تیرے  گھر  کی  گہری  بنیادوں  میں  لگی |چپ  کی  چادر  اوڑھ  تو  لی  ہے  پاؤں  چھپیں  سر  کھل  چائے |محرومی  کی  دھوپ  نہ  جانے  کب  سے  آوازوں  میں  لگی |ان  سے  ظلمت  دشت  مقدر  اور  سیاہ  نہ  ہو  جائے |چھوڑ  نہ  دیتا  چاند  کرنیں  تم  اپنے  خوابوں  میں  لگی |مجھ  سے  میرے  اپنے  لوگ  بھی  رہتے  ہیں  بیگانے  سے |میرے  نام  کی  کون  سی  تہمت  ان  کے  انداز  ہوں  میں  لگی |اس  موسم  میں  ڈالی  ڈالی  برف  کے  اتنے  پھول  کھلے |رنگ  و  تپش  سے  محرومی  کی  شاخ  مرے  جذبوں  میں  لگی |
112,Ghazal 113,ہم  کو  جاناں  اس  نگری  میں  چلنا  بھی  دشوار  ہوا |لوگوں  کا  ہر  سنگ  ملامت  اپنے  لیے  دیوار  ہوا |دل  کے  سب  دکھڑے  دل  میں  ہیں  پھر  بھی  انہیں  یہ  شکوہ  ہے |چاک  گریباں  کیوں  پھرتے  ہو  دامن  کیوں  ہے  تار  ہوا |صبح  سے  ہلکی  ہلکی  کسک  تھی  میٹھا  میٹھا  درد  سا  تھا |شام  کا  پہلا  تارا  ابھرا  زخم  جگر  بیدار  ہوا |خود  کو  ملامت  کیوں  کرتے  ہو  اپنے  آپ  سے  شکوہ  کیا |جان  کے  کب  دھوکا  کھایا  ہے  انجانے  میں  پیار  ہوا |ہم  کو  خرد  کی  راہ  دکھانے  والے  یہ  کیوں  بھول  گئے |اپنے  لیے  اس  راہ  جنوں  میں  صحرا  بھی  گلزار  ہوا |
113,Ghazal 114,دھوپ  کا  بوجھ  بھلا  میں  نے  اٹھایا  کب  تھا |میں  تو  تنہا  تھا  مری  ذات  کا  سایا  کب  تھا |اتنے  مانوس  ہوئے  غم  سے  کہ  اب  یاد  نہیں |وقت  نے  درد  کا  انبار  لگایا  کب  تھا |شام  اتری  مرے  چہرے  پہ  تو  سوچا  میں  نے |دن  مری  زیست  کے  آنگن  میں  سمایا  کب  تھا |درد  بڑھتا  ہے  تو  زخموں  سے  میں  کرتا  ہوں  سوال |سنگ  میں  نے  کسی  وحشی  پہ  اٹھایا  کب  تھا |اب  بھی  ہے  صبح  مری  آنکھ  میں  زخمی  زخمی |کون  کہتا  ہے  کہ  میں  شب  کا  ستایا  کب  تھا |
114,Ghazal 115,لبوں  پہ  مسکان  دل  میں  دہشت  عجیب  خلقت  مری  غزالہ |خطا  پہ  اپنے  نہیں  کرے  ہے  کبھی  ندامت  مری  غزالہ |سو  جیسا  چاہا  بنایا  رب  نے  بدن  کا  خاکہ  یہ  اس  کی  مرضی |ہر  ایک  ڈھب  میں  ہیں  اپنے  اپنے  کساؤ  کثرت  مری  غزالہ |قرار  دے  دے  مجھے  تو  کافر  نہ  چھوٹ  پائے  گی  یہ  عبادت |رہے  گی  قدموں  میں  صرف  تیرے  یہ  میری  جنت  مری  غزالہ |نہیں  ہے  ممکن  کہ  کٹ  سکے  یہ  خدا  کا  لکھا  یہ  سوچتا  ہوں |وہ  مل  کہے  مجھ  سے  کچھ  تو  میری  بدل  دے  قسمت  مری  غزالہ |انا  سے  مانگوں  جہاں  سے  مانگوں  میں  تجھ  کو  کس  کس  خدا  سے  مانگوں |بنی  ہے  میرے  ہی  جان  و  جی  کی  تو  سخت  آفت  مری  غزالہ |میں  چاہتا  ہوں  بنا  لے  ساحلؔ  مجھے  تو  اپنی  ہی  زندگی  کا |نہیں  ہے  مجھ  کو  زمانے  بھر  سے  کوئی  بھی  حاجت  مری  غزالہ |
115,Ghazal 116,سونا  پڑا  ہے  دل  کا  مکاں  آپ  کے  بنا |رہ  رہ  کے  اٹھ  رہا  ہے  دھواں  آپ  کے  بنا |یوں  تو  کھلے  ہیں  پھول  کئی  رنگ  کے  مگر |پھیکے  پڑے  ہیں  دونوں  جہاں  آپ  کے  بنا |یہ  سوچ  کے  میں  گھوم  رہا  ہوں  یہاں  وہاں |راحت  ملے  گی  دل  کو  کہاں  آپ  کے  بنا |بس  اس  لیے  ہی  گاؤں  سے  میں  شہر  آ  بسا |میں  کیا  کروں  گا  رہ  کے  وہاں  آپ  کے  بنا |آدرشؔ  کہہ  رہا  ہے  کہ  مت  آؤ  میرے  پاس |برباد  ہو  گیا  ہوں  یہاں  آپ  کے  بنا |
116,Ghazal 117,ٹھہری  ٹھہری  سی  زندگی  کیوں  ہے |میری  آنکھوں  میں  یہ  نمی  کیوں  ہے |جس  کو  آنکھو  سے  دور  رکھنا  تھا |آج  قربت  میں  پھر  وہی  کیوں  ہے |جبکہ  سچائی  صرف  سیاہی  ہے |پھر  مرے  گھر  میں  روشنی  کیوں  ہے |بوند  کی  بھی  تو  ایک  دنیا  ہے |بوند  کے  بن  ندی  ندی  کیوں  ہے |تم  کو  آدرشؔ  سب  ملا  ہے  یہاں |دل  میں  پھر  بھی  یہ  تشنگی  کیوں  ہے |
117,Ghazal 118,دیکھو  بھائی  ایسا  ہے |یہ  دل  درپن  جیسا  ہے |مت  کہنا  پتھر  ہم  کو |یہ  دل  موم  کے  جیسا  ہے |میرا  لہجہ  مت  پوچھو |میرؔ  و  غالبؔ  جیسا  ہے |ظالم  ہم  سے  پوچھ  رہا |درد  تمہارا  کیسا  ہے |شہرت  تلوے  چاٹے  گی |پاس  میں  جس  کے  پیسہ  ہے |
118,Ghazal 119,تم  کو  چھوڑا  تو  ایسا  لگا  جیسے  خود  سے  الگ  ہو  گئے |ایک  منزل  کو  جاتے  ہوئے  اپنے  رستے  الگ  ہو  گئے |بس  اسی  بات  سے  غم  زدہ  بس  اسی  بات  کا  دکھ  ہمیں |دوسروں  سے  یوں  ملتے  ہوئے  میرے  اپنے  الگ  ہو  گئے |کچھ  سیاست  سے  توڑے  گئے  کچھ  کو  سازش  نے  بہکا  دیا |ایک  ماں  کے  ہیں  جائے  سبھی  آج  کتنے  الگ  ہو  گئے |رات  کی  سمت  دیکھو  نہیں  نیند  اس  دن  سے  آئی  نہیں |جب  سے  والد  کے  ہی  سامنے  اس  کے  بیٹے  الگ  ہو  گئے |بس  یہی  حال  ہوگا  تیرا  بس  یہی  حال  ہوگا  میرا |جیسے  ایک  پیڑ  کی  شاخ  سے  اس  کے  پتے  الگ  ہو  گئے |
119,Ghazal 120,میں  تمہارا  رہا  رات  بھر |کسمساتا  رہا  رات  بھر |تم  نے  دل  کو  جلایا  بہت |میں  بجھاتا  رہا  رات  بھر |زخم  ابھرے  تھے  تن  پر  مگر |میں  چھپاتا  رہا  رات  بھر |جس  کے  آنے  کی  امید  تھی |وہ  ستاتا  رہا  رات  بھر |بس  تمہیں  بھولنے  کے  لیے |خط  جلاتا  رہا  رات  بھر |تم  سے  ملنا  بہت  ہے  کٹھن |سو  بھلاتا  رہا  رات  بھر |خیر  مقدم  کو  تیرے  دیا |جگمگاتا  رہا  رات  بھر |اشک  پانی  نہیں  تھے  مگر |میں  بہاتا  رہا  رات  بھر |دل  میں  تھا  ایک  پکشی  ترا |چھٹپٹاتا  رہا  رات  بھر |وہ  مجھے  چاہتا  تھا  بہت |میں  بناتا  رہا  رات  بھر |میں  ہی  ہوں  تیرا  اک  ہم  سفر |یہ  جتاتا  رہا  رات  بھر |بس  تجھے  دیکھنے  کے  لیے |کسمساتا  رہا  رات  بھر |جس  پہ  ہم  کو  بہت  تھا  یقیں |وہ  رلاتا  رہا  رات  بھر |یہ  تو  آدرشؔ  بھی  نہ  ہوا |کون  آتا  رہا  رات  بھر |
120,Ghazal 121,گھر  تو  لٹتا  ہے  مگر  ہم  کو  مٹانے  والے |کون  سے  دیس  سے  لائیں  گے  زمانے  والے |دھوپ  بخشی  ہے  تو  پھر  سایۂ  دیوار  بھی  دے |لوگ  سورج  کو  ہیں  معبود  بنانے  والے |دل  کو  آمادۂ  تجدید  وفا  کیسے  کروں |رس  رہے  ہیں  ابھی  ناسور  پرانے  والے |یوں  تو  ملتے  ہیں  ہر  اک  جسم  پہ  بے  داغ  لباس |اٹھ  گئے  دل  پہ  مگر  داغ  اٹھانے  والے |گھر  میں  گھر  کی  کوئی  صورت  تو  نکالیں  عابدؔ |آنے  والے  ہیں  کبھی  کے  نہیں  آنے  والے |
121,Ghazal 122,عبث  ہے  شاخ  قد  آور  پہ  آشیاں  رکھنا |زمیں  کو  راس  کب  آیا  ہے  آسماں  رکھنا |سفر  کرو  کہ  ٹھہر  جاؤ  اک  عذاب  ہے  یہ |قدم  کو  ہجرت  و  منزل  کے  درمیاں  رکھنا |کسی  کا  شور  فغاں  سن  کے  یاد  آیا  بہت |فصیل  غم  میں  مرا  درد  بے  زباں  رکھنا |کھلی  فضا  میں  تو  شبنم  بھی  بار  لگتی  ہے |اگر  ہے  طرز  کہن  سر  پہ  سائباں  رکھنا |یہ  لوگ  اپنی  ہی  دیوار  کے  نقب  زن  ہیں |کبھی  نہ  بھول  کے  تم  گھر  کا  پاسباں  رکھنا |ہے  ناؤ  موجوں  کی  زد  میں  مگر  ہمیں  عابدؔ |نہ  آیا  باد  مخالف  پہ  بادباں  رکھنا |
122,Ghazal 123,سچ  ہوا  خواب  تو  تعبیر  نہیں  کھینچ  سکا |میں  ترے  جسم  پہ  تحریر  نہیں  کھینچ  سکا |میں  نے  چاہا  تھا  ترے  درد  سے  محظوظ  رہوں |درد  بھی  وہ  کہ  جسے  میرؔ  نہیں  کھینچ  سکا |مدتوں  بعد  ترے  ساتھ  کسی  کو  دیکھا |اتنا  گھبرایا  کہ  تصویر  نہیں  کھینچ  سکا |وہ  نظر  آئی  مجھے  ریل  کی  کھڑکی  سے  مگر |طے  شدہ  وقت  میں  زنجیر  نہیں  کھینچ  سکا |روز  لڑتا  ہوں  میں  خود  اپنے  ہی  سائے  کے  خلاف |وہ  شجر  ہوں  کہ  جو  رہ  گیر  نہیں  کھینچ  سکا |تیرے  شانے  کو  میسر  ہیں  سبھی  سر  لیکن |اپنے  شانے  میں  وہ  تاثیر  نہیں  کھینچ  سکا |
123,Ghazal 124,پھوٹ  کر  روؤں  نہ  کیوں  میں  خواب  کی  تعبیر  پر |خون  کے  دیکھے  ہیں  قطرے  آج  پھر  زنجیر  پر |ایک  میں  جو  ناتواں  تھا  عشق  کرنے  کے  لئے |اور  وہ  ریسرچ  پوری  کر  چکا  تھا  میرؔ  پر |عشق  مجھ  پر  اس  طرح  حاوی  ہوا  ہے  دوستو |جس  طرح  تصویر  گرتی  ہے  کسی  تصویر  پر |بیٹیاں  تو  اس  لئے  بھی  بے  وفا  ہیں  عشق  میں |باپ  کی  پگڑی  ہے  بھاری  عشق  کی  تاثیر  پر |آج  خود  تقدیر  پر  روتا  ہوا  دیکھا  اسے |چھوڑ  کر  مجھ  کو  گیا  تھا  جو  مری  تقدیر  پر |
124,Ghazal 125,یہی  تو  ایک  شکایت  سفر  میں  رہتی  ہے |ہوائے  گرد  مسلسل  نظر  میں  رہتی  ہے |جزائے  کاوش  تعمیر  یہ  ملی  ہے  ہمیں |صدائے  تیشہ  سدا  ساتھ  گھر  میں  رہتی  ہے |ہنر  کسی  میں  ہو  قسمت  ہے  اس  کی  در  بدری |کہ  آب  و  تاب  گہر  کب  گہر  میں  رہتی  ہے |سماعتوں  کا  پیمبر  ہی  بن  سکے  تو  سنے |وہ  داستاں  جو  لب  چشم  تر  میں  رہتی  ہے |ہر  ایک  صبح  پہ  مقتل  کا  ہو  رہا  ہے  گماں |نہ  جانے  کون  سی  سرخی  خبر  میں  رہتی  ہے |
125,Ghazal 126,یہ  کس  نے  عہد  فراموش  سے  صدا  دی  ہے |ابھی  چراغ  جلائے  ہی  تھے  ہوا  دی  ہے |یہ  ورثہ  ہم  سے  نئی  نسل  کو  کبھی  نہ  ملے |زباں  ہمارے  بزرگوں  نے  بے  نوا  دی  ہے |خراج  آرزوئے  موسم  بہار  ہے  یہ |لہو  لہو  جو  مرے  پیرہن  کی  وادی  ہے |کوئی  بھی  گھر  سے  نہ  نکلے  چراغ  دل  لے  کر |امیر  شہر  کی  یہ  شہر  میں  منادی  ہے |ملی  ہے  یہ  مہ  و  انجم  سے  دوستی  کی  سزا |کہ  آفتاب  نے  بینائی  تک  جلا  دی  ہے |کہاں  سے  کاٹو  گے  کل  تم  مسرتیں  عابدؔ |یہ  فصل  اشک  جو  ہر  آنکھ  میں  اگا  دی  ہے |
126,Ghazal 127,ڈھلی  جو  رات  بہت  دیر  مسکرائی  صبا |فضا  کو  دے  کے  گئی  آج  پھر  بدھائی  صبا |بھلے  ہی  آج  چمن  کو  تو  راس  آئی  صبا |گلوں  کے  لب  پہ  مگر  ہے  تری  برائی  صبا |اٹھا  کے  ہاتھ  دعا  مانگنے  لگے  ہیں  چراغ |تو  کر  رہی  ہے  بھلا  کیسی  رہنمائی  صبا |چڑھی  جو  دھوپ  تو  دامن  جھٹک  دیا  اس  نے |افق  سے  کرنے  لگی  کھل  کے  بے  وفائی  صبا |مہک  اٹھی  ہے  تمنا  بھی  زخم  کھانے  کی |کٹار  ہاتھ  میں  لے  کر  گلی  میں  آئی  صبا |غبار  ذہن  جگر  میں  اٹھا  دیا  غم  کا |ستم  کے  شہر  سے  سیدھے  ہی  دل  میں  آئی  صبا |عجیب  ڈھنگ  کی  مستی  ہے  ان  پہاڑوں  کی |بدن  پر  اوڑھ  لی  ہنس  کر  کبھی  بچھائی  صبا |گلاب  خواب  ستارے  دھنک  اداس  چراغ |پڑی  ہے  فصل  محبت  کٹی  کٹائی  صبا |نہ  جانے  کس  کے  اشارے  پہ  رات  دن  ساحلؔ |سنا  رہی  ہے  کہانی  سنی  سنائی  صبا |
127,Ghazal 128,سیاسی  نفرتوں  کی  زد  میں  آئیں  گے  ہمیں  کب  تک |بھگو  کر  شاہ  رکھے  گا  لہو  میں  آستیں  کب  تک |کئی  کنکر  وفا  کی  جھیل  میں  میں  پھینک  آیا  ہوں |ابھر  کر  سطح  پہ  آئیں  گے  دیکھیں  تہ  نشیں  کب  تک |بھرم  کے  پاؤں  کی  زنجیر  کو  سچ  توڑ  ہی  دے  گا |کسی  کے  جھوٹ  پر  کوئی  کرے  گا  بھی  یقیں  کب  تک |رکھے  گا  وقت  ان  کے  روبرو  بھی  آئنہ  اک  دن |جہاں  کے  عیب  ہی  دیکھا  کریں  گے  نکتہ  چیں  کب  تک |نگاہوں  سے  ہی  وہ  ہر  شخص  کو  کافر  بنا  دے  گا |بچے  گی  یہ  ہوس  کے  سائے  سے  روئے  زمیں  کب  تک |نہ  جانے  کب  رہا  اس  قید  سے  ہم  ہوں  گے  اے  ساحلؔ |ستائیں  گے  ہماری  زیست  کو  یہ  کفر  و  دیں  کب  تک |
128,Ghazal 129,شب  کی  آغوش  میں  جاگا  ہوا  گھر  کس  کا  ہے |اس  پہ  آسیب  نہیں  ہے  تو  اثر  کس  کا  ہے |ایسا  سیلاب  کہ  جنگل  کو  بہا  لے  جائے |ایسے  سیلاب  میں  بے  برگ  شجر  کس  کا  ہے |انگلیوں  میں  اتر  آئے  ہیں  بصارت  کے  رموز |تیرگی  میں  رہے  مخفی  یہ  ہنر  کس  کا  ہے |بے  چراغی  ہی  رہی  اپنے  گھروں  کی  میراث |روشنی  پوچھتی  پھرتی  ہے  کہ  در  کس  کا  ہے |وہ  مسافر  تو  گیا  چھوڑ  کے  یادیں  اپنی |کس  کو  بتلاؤں  کہ  یہ  زاد  سفر  کس  کا  ہے |تم  مری  راہ  سے  ہو  کر  نہیں  گزرے  ہو  تو  پھر |نقش  پا  یہ  طرف  راہ  گزر  کس  کا  ہے |پھر  سے  مدہوش  تمنا  کے  ہوئے  ہوش  بجا |ہم  پہ  عابدؔ  یہ  کرم  بار  دگر  کس  کا  ہے |
129,Ghazal 130,درد  کی  آنچ  میں  جلتا  ہے  یہ  گھر  کیا  کیجے |خواب  ہوتی  ہے  تمنا  کی  سحر  کیا  کیجے |ہم  بھی  مانوس  نہیں  دل  کے  اندھیروں  سے  ابھی |طائر  شب  بھی  ہے  کھولے  ہوئے  پر  کیا  کیجے |دور  منزل  ہے  کڑی  دھوپ  میں  کرنا  ہے  سفر |کٹ  گئے  راہ  میں  جتنے  تھے  شجر  کیا  کیجے |وہ  گئے  وقت  کی  مانند  نہ  لوٹے  گا  کبھی |اب  لٹا  کر  یہ  وفاؤں  کے  گہر  کیا  کیجے |بے  گواہی  کے  بھنور  میں  ہے  مری  ذات  کہ  اب |آنکھ  کی  جھیل  بھی  ہوتی  نہیں  تر  کیا  کیجے |بارش  سنگ  تو  بے  وجہ  نہیں  ہے  عابدؔ |آ  گیا  مجھ  کو  وفاؤں  کا  ہنر  کیا  کیجے |
130,Ghazal 131,وقت  کے  ساتھ  ساتھ  چلنا  تھا |خود  کو  تھوڑا  بہت  بدلنا  تھا |اس  میں  غلطی  گھڑی  کی  تھوڑی  ہے |وقت  تھا  وقت  پر  نکلنا  تھا |اس  کی  فطرت  پہ  طنز  مت  کیجئے |رنگ  گرگٹ  کو  تو  بدلنا  تھا |سب  پھسلتے  ہیں  اس  جوانی  میں |کہنے  والے  تجھے  سنبھلنا  تھا |ترک  الفت  کی  کیا  ضرورت  تھی |گر  تمہیں  ذائقہ  بدلنا  تھا |
131,Ghazal 132,وہ  جو  اپنے  تھے  وہی  ہو  گئے  ہرجائی  بھی |بات  پیشانی  پہ  لکھی  ہوئی  پیش  آئی  بھی |دل  تو  پہلے  ہی  تھا  محصور  غم  تنہائی |اس  پہ  دھرنا  دئے  بیٹھی  ہے  یہ  پروائی  بھی |جس  طرف  رخ  ہو  ہوا  کا  یہ  برستی  ہے  وہیں |ابر  کی  طرح  سے  ہوتی  ہے  شناسائی  بھی |دل  کو  رہتی  بھی  ہے  اب  محفل  یاراں  کی  تلاش |اور  طبیعت  ہے  کہ  اس  بزم  میں  گھبرائی  بھی |
132,Ghazal 133,حسن  در  حسن  پھر  آزمانے  کے  بعد |خون  رونا  پڑا  دل  لگانے  کے  بعد |ان  رقیبوں  میں  فوٹو  کھنچانے  کے  بعد |کیا  ملے  گا  تمہیں  جی  جلانے  کے  بعد |اس  قدر  مجھ  پہ  مرتی  ہے  پگلی  کوئی |رونے  لگتی  ہے  ڈی  پی  ہٹانے  کے  بعد |وہ  پتنگ  تھی  کٹی  اور  چلی  بھی  گئی |ہاتھ  دھاگا  بچا  بس  اڑانے  کے  بعد |عشق  تو  دوریوں  میں  بھی  مٹتا  نہیں |روٹھتی  ہے  ہوس  دور  جانے  کے  بعد |لگ  کے  بہتی  تھی  ساحلؔ  سے  کل  جو  ندی |کٹ  گئی  مجھ  سے  ساگر  میں  جانے  کے  بعد |
133,Ghazal 134,ورق  وہی  تھا  مگر  دوسری  پرت  چاہی |کہ  میں  نے  اس  کی  محبت  سے  منفعت  چاہی |مزا  عجب  تھا  محبت  بھری  لڑائی  میں |کہ  چھیڑ  کر  اسے  فوری  مزاحمت  چاہی |بچھڑتے  وقت  اسے  مڑ  کے  بھی  نہیں  دیکھا |تمام  عمر  جدائی  میں  عافیت  چاہی |میں  اور  ہی  تھا  جدا  ہی  تھا  اس  زمانے  سے |اور  اس  نے  قیس  کے  جیسی  مطابقت  چاہی |خود  اپنی  زیست  کو  برباد  کر  لیا  آخر |کہ  جس  نے  مجھ  سے  ذرا  بھی  منافقت  چاہی |نہ  جانے  کیوں  مجھے  ٹھکرا  دیا  زمانے  نے |نہ  سیم  و  زر  کی  طلب  کی  نہ  سلطنت  چاہی |بس  ایک  بار  مجھے  کھول  کر  پڑھا  عابدؔ |پھر  اس  نے  میری  محبت  سے  معذرت  چاہی |
134,Ghazal 135,وفا  کی  خو  پس  جاہ  و  جلال  رہ  گئی  تھی |انا  کے  خول  میں  وہ  بے  مثال  رہ  گئی  تھی |کھٹک  رہی  ہے  نہ  جانے  کیوں  آج  بھی  دل  میں |جو  ایک  بات  درون  سوال  رہ  گئی  تھی |ملا  جو  موقع  تو  ہم  فائدہ  اٹھائیں  گے |کہ  پچھلی  بار  ادھوری  دھمال  رہ  گئی  تھی |جناب  قیس  بھی  مرنے  میں  حق  بہ  جانب  تھے |کہ  شہر  بھر  میں  وہی  خوش  خصال  رہ  گئی  تھی |سمے  کی  گرد  نے  اوجھل  کیے  سبھی  قصے |مگر  جو  ایک  تھی  چاہت  کمال  رہ  گئی  تھی |غلط  کہا  تھا  کہ  راحت  ملی  محبت  سے |یہ  زندگی  تو  تھکن  سے  نڈھال  رہ  گئی  تھی |یہ  لوگ  آگ  لگانے  میں  اتنے  ماہر  تھے |مصالحت  تو  پس  اشتعال  رہ  گئی  تھی |میں  اوڑھے  پھرتا  ہوں  اب  جون  کے  مہینے  میں |نشانی  اس  کی  جو  اک  زرد  شال  رہ  گئی  تھی |وہ  مثل  درد  پڑا  رہ  گیا  تھا  سینے  میں |سو  اس  کی  یاد  بھی  بن  کے  ملال  رہ  گئی  تھی |کبھی  نہ  سوچا  عمرؔ  اس  کو  ٹھیس  پہنچے  گی |اسے  مری  مجھے  فکر  عیال  رہ  گئی  تھی |
135,Ghazal 136,کر  چکا  پھول  میں  جب  سارے  جہاں  کے  پتھر |آ  پڑے  سر  پہ  مرے  جانے  کہاں  کے  پتھر |ظرف  دل  میں  نمی  اشک  حقیقت  نہ  رہی |اتنے  بخشے  ہمیں  لوگوں  نے  گماں  کے  پتھر |پئے  حق  در  پئے  پیکار  کوئی  ملتا  نہیں |بندھ  گئے  پاؤں  سے  کیا  وحشت  جاں  کے  پتھر |خاک  میں  مل  گئے  سب  پھول  سے  لوگوں  کے  وجود |لگ  گئے  قبر  پہ  بس  نام  و  نشاں  کے  پتھر |کو  بہ  کو  ہو  گئیں  تعمیر  عبادت  گاہیں |جمع  کرتے  ہی  رہے  ہم  تو  مکاں  کے  پتھر |زندگی  کے  لیے  گوہر  وہی  ٹھہرے  عابدؔ |لوگ  کہتے  ہیں  جنہیں  فکر  جواں  کے  پتھر |
136,Ghazal 137,شکوے  ہمیں  تو  جہد  مکرر  کے  نہیں  ہیں |ہجرت  ہوئی  ہے  یوں  کہ  کسی  گھر  کے  نہیں  ہیں |کس  جرم  میں  یہ  پہلو  تہی  ہم  سے  روا  ہے |اے  شیشۂ  گرد  ہم  کوئی  پتھر  کے  نہیں  ہیں |سربستۂ  زنجیر  کیا  ہم  کو  جنہوں  نے |وہ  لوگ  اسی  گھر  کے  ہیں  باہر  کے  نہیں  ہیں |کس  درجہ  مکرم  ہیں  مرے  اشک  نہ  پوچھو |وہ  دام  ملے  ہیں  کہ  جو  گوہر  کے  نہیں  ہیں |وہ  درد  سہا  ہے  کہ  جو  غیروں  کا  نہیں  تھا |وہ  زخم  لگے  ہیں  کہ  جو  خنجر  کے  نہیں  ہیں |
137,Ghazal 138,جو  بن  سنور  کے  وہ  اک  ماہ  رو  نکلتا  ہے |تو  ہر  زبان  سے  بس  اللہ  ہو  نکلتا  ہے |حلال  رزق  کا  مطلب  کسان  سے  پوچھو |پسینہ  بن  کے  بدن  سے  لہو  نکلتا  ہے |زمین  اور  مقدر  کی  ایک  ہے  فطرت |کہ  جو  بھی  بویا  وہی  ہو  بہو  نکلتا  ہے |یہ  چاند  رات  ہی  دیدار  کا  وسیلہ  ہے |بروز  عید  ہی  وہ  خوبرو  نکلتا  ہے |ترے  بغیر  گلستاں  کو  کیا  ہوا  عادلؔ |جو  گل  نکلتا  ہے  بے  رنگ  و  بو  نکلتا  ہے |
138,Ghazal 139,شام  کے  تن  پر  سجی  جو  سرمئی  پوشاک  ہے |ہم  چراغوں  کی  فقط  یہ  روشنی  پوشاک  ہے |چاند  پیشانی  کا  ٹیکا  چاندنی  پوشاک  ہے |رات  نے  پہنی  ہے  جو  وہ  ساحری  پوشاک  ہے |خاک  کا  یہ  جسم  ہے  اور  خاک  ہی  پوشاک  ہے |زندگی  کی  یہ  نہیں  یہ  روح  کی  پوشاک  ہے |اس  کو  جنت  میں  قدم  رکھنے  پے  ہے  پابندیاں |جس  کسی  بد  ذہن  کی  بھی  کافری  پوشاک  ہے |ہر  گلی  نکڑ  نگر  اب  بن  چکا  مقتل  یہاں |بے  گناہوں  کی  لہو  تر  چیختی  پوشاک  ہے |سب  کی  تقریروں  میں  ویسے  ہے  خدا  سب  کا  ہی  اک |ہاں  مگر  ہر  دل  کی  اپنی  مذہبی  پوشاک  ہے |اس  غزل  کے  حرف  ساحلؔ  مسکرائے  کس  قدر |مدتوں  سے  جس  نے  پہنی  ماتمی  پوشاک  ہے |
139,Ghazal 140,بصارتوں  کو  رہ  شوق  میں  گنوا  دیکھا |تجھے  نہ  دیکھا  مگر  ہاں  یہ  حادثہ  دیکھا |وجود  سونپ  کے  سب  کچھ  بچا  لیا  ہم  نے |نہ  آنکھ  میں  کوئی  آنسو  نہ  سانحہ  دیکھا |کتاب  زیست  بھی  اپنی  نہیں  رہی  کہ  یہاں |ہر  اک  ورق  پہ  نیا  ایک  حاشیہ  دیکھا |خلاف  موج  سمندر  شناس  بہہ  نکلے |میں  جس  طرف  گیا  طوفان  ہی  اٹھا  دیکھا |
140,Ghazal 141,مجھ  ایسے  شخص  کی  حاجت  روائی  کرتے  ہوئے |بھٹک  گیا  تھا  وہ  کار  خدائی  کرتے  ہوئے |کہ  باتوں  باتوں  میں  منزل  سے  دور  لے  گیا  تھا |وہ  نا  خدائے  سخن  رہنمائی  کرتے  ہوئے |ابھی  ہے  ویسے  کا  ویسا  ہی  حال  اندر  کا |کہ  عمر  ڈھل  گئی  دل  کی  صفائی  کرتے  ہوئے |نصاب  عشق  ابھی  تک  ہے  ماورائے  خرد |کہ  تیس  سال  ہوئے  ہیں  پڑھائی  کرتے  ہوئے |حلال  لقمہ  کھلانا  ہے  اپنے  بچوں  کو |ہمیشہ  سوچ  یہ  رکھی  کمائی  کرتے  ہوئے |وہ  کھیل  بیٹھا  محبت  سے  پھر  محبت  نے |جوابی  وار  کیا  کاروائی  کرتے  ہوئے |نہ  کوئی  دکھ  کا  تأثر  نہ  تھی  پشیمانی |ملال  تک  نہ  ہوا  بے  وفائی  کرتے  ہوئے |دیا  پلٹ  کے  سہارا  سسکتی  بیٹی  نے |کہ  باپ  گرنے  لگا  تھا  وداعی  کرتے  ہوئے |تڑپ  کے  رکھ  دئے  آنکھوں  پہ  میری  ہاتھ  اس  نے |میں  زخم  دیکھ  رہا  تھا  سلائی  کرتے  ہوئے |جو  معتبر  گنے  جاتے  تھے  وہ  بھی  پائے  گئے |غلط  جگہ  پہ  غلط  ہم  نوائی  کرتے  ہوئے |خلوص  راس  نہ  آیا  عمرؔ  کہ  جو  بھی  ملا |دغا  ہی  دیتا  گیا  بھائی  بھائی  کرتے  ہوئے |
141,Ghazal 142,یوں  تو  ہونے  کو  کیا  نہیں  ہوتا |آدمی  بس  خدا  نہیں  ہوتا |درد  دل  ٹوٹنے  کا  جان  من |یا  تو  ہوتا  ہے  یا  نہیں  ہوتا |فاعلاتن  فعلاتن  فعلن |اس  سے  مصرع  روا  نہیں  ہوتا |پینے  پڑتے  ہیں  سینکڑوں  آنسو |درد  خود  تو  دوا  نہیں  ہوتا |جو  بھی  انساں  ہے  یار  انساں  ہے |کوئی  چھوٹا  بڑا  نہیں  ہوتا |ویسے  رشتہ  بہت  سے  ہیں  ساحلؔ |درد  سا  اک  سگا  نہیں  ہوتا |
142,Ghazal 143,اشکوں  سے  اپنی  آنکھیں  بھگوتا  رہا  غزال |بیٹھا  ندی  کے  تیر  پہ  روتا  رہا  غزال |افسوس  یہ  ہے  اس  کو  غزالہ  نہ  مل  سکی |خود  کو  غموں  میں  خوب  ڈبوتا  رہا  غزال |صحرا  نوردیوں  اسے  راس  آئی  اس  قدر |شانوں  پہ  خاک  عشق  بھی  ڈھوتا  رہا  غزال |وحشت  کا  احترام  جنوں  میں  کیا  بہ  چشم |ماضی  کے  خار  دل  میں  چبھوتا  رہا  غزال |رنج  و  سرور  و  کیف  جوانی  کے  چار  دن |کیا  کیا  تمہارے  عشق  میں  کھوتا  رہا  غزال |آنکھوں  میں  لال  ڈورے  سے  پڑتے  چلے  گئے |آنسو  یہ  کس  ہنر  سے  پروتا  رہا  غزال |ساحل  تمام  روز  غموں  کے  عذاب  میں |بے  خوف  جسم  و  جان  سے  ہوتا  رہا  غزال |
143,Ghazal 144,ہو  گیا  جیسے  ترا  دیدار  پہلا  آخری |ہو  بھی  سکتا  ہے  کسی  کا  پیار  پہلا  آخری |عمر  بھر  وہ  شخص  اپنی  بات  پر  قائم  رہا |اور  یوں  ثابت  ہوا  انکار  پہلا  آخری |جس  قدر  گھائل  کیا  خود  سو  گنا  گھائل  ہوا |عشق  ہی  تو  تھا  مرا  ہتھیار  پہلا  آخری |اس  لیے  میں  نے  گزاری  زیست  ہو  کر  معتدل |سمجھا  جاتا  ہے  یہاں  معیار  پہلا  آخری |جن  کا  دعویٰ  تھا  کہ  ہر  طوفان  سے  ٹکرائیں  گے |ان  کو  ہی  لگنے  لگا  آزار  پہلا  آخری |ہر  طرف  ہی  پارساؤں  کا  ملا  جم  غفیر |پوری  بستی  میں  تھا  میں  بد  کار  پہلا  آخری |چور  تھا  منصف  کے  دل  میں  تجھ  پہ  قابض  ہو  گیا |ورنہ  عابدؔ  تھا  ترا  حق  دار  پہلا  آخری |
144,Ghazal 145,برا  ہی  کیا  تھا  جو  آپ  اپنی  مثال  ہوتے  کمال  ہوتے |کسی  طرح  سے  جو  ٹوٹے  رشتے  بحال  ہوتے  کمال  ہوتے |یہ  لیلیٰ  مجنوں  یہ  ہیر  رانجھا  یہ  شیریں  فرہاد  کی  محبت |تھی  ایسی  شدت  کہیں  جو  ان  کے  وصال  ہوتے  کمال  ہوتے |پڑھا  نہیں  تھا  نصاب  الفت  عمل  میں  آگے  تھے  ہر  کسی  سے |سمجھتی  دنیا  اگر  ہمیں  بے  مثال  ہوتے  کمال  ہوتے |وہ  مجھ  سے  ملتا  خموش  رہتا  خموشیوں  پر  ہی  داد  پاتا |مگر  جو  نظروں  سے  منفرد  سے  سوال  ہوتے  کمال  ہوتے |یہ  کیا  کہ  تنہائیوں  سے  رشتہ  بنا  کے  خود  کو  گنوا  لیا  ہے |سما  کے  مجھ  میں  جو  آپ  میرا  جمال  ہوتے  کمال  ہوتے |جسے  بھی  دیکھا  اسی  کو  دعوائے  حسن  کرتے  سنا  گیا  ہے |جہان  بھر  میں  حسیں  اگر  خال  خال  ہوتے  کمال  ہوتے |نصیب  اپنا  سخنوروں  میں  ہماری  گنتی  نہ  ہو  سکے  گی |عمرؔ  اداکار  ہم  اگر  با  کمال  ہوتے  کمال  ہوتے |
145,Ghazal 146,وصل  کا  موسم  ہو  تو  یہ  سردیاں  ہی  ٹھیک  ہیں |ہجر  میں  قربت  کی  یہ  پرچھائیاں  ہی  ٹھیک  ہیں |کیا  بتاؤں  میں  کہ  تم  نے  کس  کو  سونپی  ہے  حیا |اس  لئے  سوچا  مری  خاموشیاں  ہی  ٹھیک  ہیں |عشق  سے  بیزار  دل  یہ  چیخ  کر  کہنے  لگا |عشق  چھوڑو  عاشقوں  تنہائیاں  ہی  ٹھیک  ہیں |اس  قدر  ہم  ہو  چکے  رسوا  وفا  کے  نام  پر |اب  شرافت  چھوڑ  دی  بد  نامیاں  ہی  ٹھیک  ہیں |آپ  نے  چاہا  جدائی  سو  الگ  ہم  ہو  گئے |کیا  کہیں  اب  آپ  کی  یہ  مرضیاں  ہی  ٹھیک  ہیں |ہو  نہ  پائے  جب  مکمل  عشق  کا  قصہ  تو  پھر |شہرتیں  رہنے  دو  اب  گمنامیاں  ہی  ٹھیک  ہیں |اس  سے  پہلے  ہم  جدا  ہوں  کچھ  بھرم  باقی  رہے |درمیاں  اب  تلخ  سی  یہ  دوریاں  ہی  ٹھیک  ہیں |بجھ  چکا  جو  کیوں  وہ  سلگاؤں  محبت  کا  الاؤ |اب  تلک  جھیلی  جفا  کی  سختیاں  ہی  ٹھیک  ہیں |ہے  فسانہ  عشق  کا  ڈوبا  ہے  ساحل  اشک  میں |میرے  مضموں  کا  یہ  عنواں  تلخیاں  ہی  ٹھیک  ہیں |
146,Ghazal 147,جو  بھی  ہے  حسب  حال  کھینچیں  گے |اس  کا  نقشہ  کمال  کھینچیں  گے |چٹکی  کاٹے  گی  وہ  شرارت  سے |اور  ہم  اس  کے  بال  کھینچیں  گے |تجھ  کو  مجھ  سے  ملانے  والے  لوگ |دونوں  جانب  سے  مال  کھینچیں  گے |یار  لمحوں  میں  سامنے  ہوگا |اس  طرح  ماہ  و  سال  کھینچیں  گے |بھرنے  والا  ہے  یہ  محبت  سے |وقت  پر  اپنا  جال  کھینچیں  گے |کوئی  سگریٹ  مزا  نہ  دے  گا  تو  پھر |کیپسٹن  پال  مال  کھینچیں  گے |دینے  ہوں  گے  جواب  آخر  کار |تجھ  کو  میرے  سوال  کھینچیں  گے |زخم  غربت  کے  سب  رقم  کر  کے |کرب  قحط‌  الرجال  کھینچیں  گے |آخر  آنا  پڑے  گا  میرے  لیے |تجھ  کو  میرے  خیال  کھینچیں  گے |گر  یہ  ممکن  ہوا  تو  اپنی  طرف |ایک  دو  خوش  خصال  کھینچیں  گے |اتنے  بگڑے  ہیں  ڈر  نہیں  باقی |کیا  بڑے  اپنے  گال  کھینچیں  گے |میری  غربت  ملے  گی  ورثے  میں |اس  کو  میرے  عیال  کھینچیں  گے |توڑ  دیں  ڈور  ہجر  کی  عابدؔ |کب  تلک  یہ  وبال  کھینچیں  گے |
147,Ghazal 148,یہ  داغ  ہجر  نہیں  مٹ  سکا  جبیں  کا  لگا |زمیں  کہیں  کی  ہے  پیوند  ہے  کہیں  کا  لگا |ملا  ہے  دشت  ہمیں  جستجو  میں  منزل  کی |گماں  تھا  پاؤں  میں  اور  آبلہ  یقیں  کا  لگا |ہمارا  نام  و  نسب  ہم  سے  پوچھنے  والے |لہو  نہ  اس  طرح  دامن  پہ  آستیں  کا  لگا |اٹھا  کے  دوش  پہ  خیمے  نکل  پڑے  ہم  لوگ |ذرا  نہ  خوف  ہمیں  اجنبی  زمیں  کا  لگا |
148,Ghazal 149,یہی  تو  ایک  شکایت  سفر  میں  رہتی  ہے |ہوائے  گرد  مسلسل  نظر  میں  رہتی  ہے |جزائے  کاوش  تعمیر  یہ  ملی  ہے  ہمیں |صدائے  تیشہ  سدا  ساتھ  گھر  میں  رہتی  ہے |ہنر  کسی  میں  ہو  قسمت  ہے  اس  کی  در  بدری |کہ  آب  و  تاب  گہر  کب  گہر  میں  رہتی  ہے |سماعتوں  کا  پیمبر  ہی  بن  سکے  تو  سنے |وہ  داستاں  جو  لب  چشم  تر  میں  رہتی  ہے |ہر  ایک  صبح  پہ  مقتل  کا  ہو  رہا  ہے  گماں |نہ  جانے  کون  سی  سرخی  خبر  میں  رہتی  ہے |
149,Ghazal 150,کون  تھا  جو  دست  قاتل  کے  لئے  تیار  تھا |ایک  میں  ہی  بزم  اہل  خواب  میں  بیدار  تھا |بھر  لیے  ہیں  تیرگی  سے  گھر  کی  دیواروں  کے  گھاؤ |کیا  نیا  سورج  ہمارے  واسطے  آزاد  تھا |خشک  نہروں  سے  صدائے  تشنگی  آتی  رہی |اور  سمندر  موج  بے  آواز  سے  سرشار  تھا |آ  رہے  تھے  موسموں  کے  نام  پھولوں  کے  پیام |تم  نہ  تھے  تو  موسم  گل  بھی  نگہ  میں  خار  تھا |دے  دیا  گھر  کے  چراغوں  کو  ہوا  کی  گود  میں |لوگ  کہتے  تھے  کہ  اک  سایہ  پس  دیوار  تھا |اب  بھی  یوں  لگتا  ہے  جیسے  ہر  خبر  ہو  آج  کی |اس  لئے  برسوں  پرانا  میز  پر  اخبار  تھا |
150,Ghazal 151,جو  صاف  گو  ہوں  تو  اونچی  جگہ  کھڑا  ملوں  گا |وگرنہ  تجھ  کو  کہیں  خاک  میں  پڑا  ملوں  گا |تو  سالوں  بعد  بھی  مجھ  کو  منانے  آئے  تو |میں  اپنی  ایک  ہی  ضد  پر  تجھے  اڑا  ملوں  گا |تو  خود  کو  یوں  ہی  گراتا  رہا  تو  آخر  کار |میں  تیرے  قد  سے  تجھے  سو  گنا  بڑا  ملوں  گا |لکیر  کھینچ  کے  رکھنا  تسلی  کی  خاطر |کہ  اپنی  حد  سے  نہ  یکسر  تجھے  بڑھا  ملوں  گا |ہوں  با  وفا  تو  مرا  سر  نہیں  جھکے  گا  کبھی |جو  بے  وفا  ہوں  تو  پھر  شرم  سے  گڑا  ملوں  گا |صداقتیں  مری  شاداب  ہی  رکھیں  گی  مجھے |میں  زرد  پتا  نہیں  ہوں  کہ  جو  جھڑا  ملوں  گا |ستم  سے  بھاگ  کے  جینا  ہے  موت  سے  بد  تر |برائے  حق  میں  تجھے  دار  پر  چڑھا  ملوں  گا |
151,Ghazal 152,یوں  تری  راہ  میں  پڑے  ہوئے  ہیں |جیسے  درگاہ  میں  پڑے  ہوئے  ہیں |غم  ہیں  جتنے  بھی  اس  زمانے  کے |میری  اک  آہ  میں  پڑے  ہوئے  ہیں |میرے  بچوں  کے  خواب  تو  فی  الحال |چھوٹی  تنخواہ  میں  پڑے  ہوئے  ہیں |بچ  کے  نکلے  جو  موت  کے  منہ  سے |یاد  اللہ  میں  پڑے  ہوئے  ہیں |کب  کسی  کی  ہوئی  ہے  یہ  دنیا |ہم  عبث  چاہ  میں  پڑے  ہوئے  ہیں |خاک  ہونا  نصیب  ہے  لیکن |حشمت  و  جاہ  میں  پڑے  ہوئے  ہیں |اک  نظر  ہم  پہ  مہوش  اعظم |تیرے  کنجاہ  میں  پڑے  ہوئے  ہیں |کچھ  غرض  ہی  نہیں  جسے  ہم  سے |اس  کی  پرواہ  میں  پڑے  ہوئے  ہیں |جن  کو  زنداں  میں  ہونا  چاہیے  تھا |حجرۂ  شاہ  میں  پڑے  ہوئے  ہیں |آپ  سے  ہم  کلام  ہے  عابدؔ |لوگ  کیوں  واہ  میں  پڑے  ہوئے  ہیں |
152,Ghazal 153,پردیس  میں  ہوں  اور  گھنی  تیرگی  تو  ہے |پر  مطمئن  ہوں  رات  ترے  شہر  کی  تو  ہے |دھرتی  پہ  آ  رہیں  گی  ابھی  سب  بلندیاں |چٹان  دھیرے  دھیرے  کھسکنے  لگی  تو  ہے |اس  کا  تو  غم  نہیں  کہ  مخالف  سبھی  ہوئے |چبھتی  ہوئی  سی  بات  بھی  ہم  نے  کہی  تو  ہے |پھیلا  کے  ہاتھ  پیر  نہ  سو  جائے  چاندنی |ساحل  ہے  رت  جوان  ہے  اور  رات  بھی  تو  ہے |کھولو  نہ  کھڑکیاں  کہ  سویرا  نہیں  ہوا |بجھتے  ہوئے  دئے  ہیں  ابھی  روشنی  تو  ہے |تنہائی  میں  یہ  کون  ہے  چونکا  گیا  مجھے |وہ  آدمی  نہیں  نہ  سہی  پر  کوئی  تو  ہے |
153,Ghazal 154,وہ  دل  کی  جھیل  میں  اترا  تھا  ایک  ساعت  کو |یہ  عمر  ہو  گئی  ہے  سہتے  اس  ملامت  کو |کہیں  تو  سایۂ  دیوار  آگہی  مل  جائے |کوئی  تو  آئے  کرے  ختم  اس  مسافت  کو |تمہیں  سے  مل  کے  مری  دل  سے  آشنائی  ہو |تمہارے  بعد  ہی  جانا  ہے  اس  قیامت  کو |وہ  ایک  شخص  مجھے  کر  گیا  سبھی  سے  جدا |ترس  رہا  ہوں  میں  جس  شخص  کی  رفاقت  کو |عجیب  لوگ  ہیں  اس  شہر  کے  بہ  نام  وفا |ہوائیں  دیتے  ہیں  ہر  شعلۂ  عداوت  کو |جواز  بھی  تو  کوئی  ہو  مری  تباہی  کا |چھپا  رہے  ہو  تبسم  میں  کیوں  ندامت  کو |گئے  دنوں  کا  مناتے  ہو  سوگ  پھر  عابدؔ |ہمیں  یقیں  ہے  نہ  بدلو  گے  اپنی  عادت  کو |
154,Ghazal 155,بعد  مرنے  کے  کوئی  بوسۂ  رخصت  دے  گا |کیا  خدا  مجھ  کو  بھی  ایسی  بھلی  قسمت  دے  گا |زندگی  ہے  یہ  میاں  رنج  و  الم  تو  ہوں  گے |جو  گزارے  گا  وہ  لازم  ہے  کہ  قیمت  دے  گا |فرضی  دنیا  سے  نکل  اور  حقیقت  لکھ  دے |شعر  پرواز  کرے  گا  تجھے  عزت  دے  گا |دیکھ  مایوس  نہ  ہو  کفر  نہیں  کر  پیارے |بے  دلی  چھوڑ  خدا  تجھ  کو  بھی  راحت  دے  گا |کر  گئی  عمر  اکارت  مری  ہائے  ہائے |اک  غلط  فہمی  کہ  تو  مجھ  کو  محبت  دے  گا |کل  ملا  کے  ہے  اثاثہ  مرا  یہ  عمر  رواں |رد  نہیں  ہوگی  دعا  رب  مرا  برکت  دے  گا |میں  تو  سمجھا  تھا  محبت  کا  بلاوا  ہے  عمرؔ |کیا  خبر  تھی  وہ  مجھے  موت  کی  دعوت  دے  گا |
155,Ghazal 156,محبتوں  پر  دل  حزیں  کو  نثار  کرنا |ہے  یوں  کہ  جیسے  جنوں  میں  خود  ہی  پہ  وار  کرنا |عجب  نہیں  وہ  بھی  میرے  رستے  پہ  خود  کو  ڈالے |وہ  جس  نے  سیکھا  ہے  قافلوں  کو  غبار  کرنا |وہ  ایک  بارش  کی  منتظر  بے  شمار  آنکھیں |وہ  ایک  طوفاں  کا  بستیوں  کو  شمار  کرنا |مجھے  تو  اس  نے  تمام  لمحے  وہی  دئے  ہیں |وہی  جو  اہل  جنوں  کو  ہوں  اختیار  کرنا |شفق  اتر  کر  تمہارے  پلو  سے  بندھ  گئی  ہے |جو  ہو  سکے  تو  سحر  تلک  یہ  حصار  کرنا |اذیتوں  کا  خمیر  زخم  نہاں  سے  اٹھا |کبھی  جو  چاہا  ہے  دل  کا  صحرا  بہار  کرنا |
156,Ghazal 157,یہ  کیا  پڑی  ہے  تجھے  دل  جلوں  میں  بیٹھنے  کی |یہ  عمر  تو  ہے  میاں  دوستوں  میں  بیٹھنے  کی |چھپائی  جاتی  نہیں  زردیاں  سو  دور  ہوں  میں |وگرنہ  ہوتی  ہے  خواہش  گلوں  میں  بیٹھنے  کی |شمار  میرا  بھی  کرتے  ہیں  لوگ  ان  میں  مگر |مری  مجال  کہاں  شاعروں  میں  بیٹھنے  کی |ابھی  نہ  انگلی  اٹھا  مجھ  پہ  تھوڑی  مہلت  دے |تمیز  سیکھ  رہا  ہوں  بڑوں  میں  بیٹھنے  کی |مجھے  بدل  کے  کوئی  اور  ہی  بنا  دیا  ہے |کہ  انتہا  ہے  یہ  صورت  گروں  میں  بیٹھنے  کی |دکھا  رہے  ہیں  تواتر  سے  خامیاں  میری |بھگت  رہا  ہوں  سزا  آئنوں  میں  بیٹھنے  کی |نہیں  مجال  کسی  کی  کہ  منتشر  کر  دے |بنا  چکے  ہیں  جو  عادت  صفوں  میں  بیٹھنے  کی |خزانے  لٹتے  رہیں  گے  یہ  خالی  ہونے  تک |اجاڑ  دے  گی  یہ  عادت  گھروں  میں  بیٹھنے  کی |خدا  عطا  کرے  عہدہ  بڑا  غریب  کو  اور |بدل  سکے  نہ  وہ  خو  نوکروں  میں  بیٹھنے  کی |خوشامدی  نہیں  رکھتا  ہے  اپنے  کام  سے  کام |تو  کیا  پڑی  ہے  تجھے  افسروں  میں  بیٹھنے  کی |یہ  دل  اسکین  کرانا  بہت  ضروری  ہے |کہ  اطلاع  ہے  ترے  دھڑکنوں  میں  بیٹھنے  کی |حیات  سوئے  عدم  لے  کے  جا  رہی  ہیں  عمرؔ |جو  عادتیں  ہیں  گئے  موسموں  میں  بیٹھنے  کی |
157,Ghazal 158,شریک  عالم  کیف  و  سرور  میں  بھی  تھا |کہ  رات  جشن  میں  تیرے  حضور  میں  بھی  تھا |عجیب  وقت  تھا  دنیا  قریب  تھی  میرے |غضب  یہ  تھا  ترے  دامن  سے  دور  میں  بھی  تھا |غموں  کے  گھیرے  میں  جب  رقص  کر  رہی  تھی  حیات |تماش  بیں  کی  طرح  بے  شعور  میں  بھی  تھا |نہ  رکنا  راہ  میں  شرط  سفر  میں  شامل  تھا |تھکن  سے  ورنہ  بہت  چور  چور  میں  بھی  تھا |اتر  رہا  تھا  لہو  کس  بلا  کا  آنکھوں  میں |ترے  خیال  میں  اس  دم  ضرور  میں  بھی  تھا |گزرتے  وقت  نے  پہرے  بیٹھا  دئے  عابدؔ |خطائیں  ان  کی  نہ  تھیں  بے  قصور  میں  بھی  تھا |
158,Ghazal 159,گیتوں  کا  شہر  ہے  کہ  نگر  سوز  و  ساز  کا |قلب  شکستہ  اور  یہ  عالم  گداز  کا |چاروں  طرف  سجی  ہیں  دکانیں  خلوص  کی |چمکا  ہے  کاروبار  ہر  اک  حیلہ  ساز  کا |وہ  چاہے  خواب  ہو  کہ  حقیقت  مگر  کبھی |احساں  اٹھائے  گا  نہ  لباس  مجاز  کا |جس  طرح  چاہا  جائے  ہے  چاہا  نہیں  ابھی |اندیشہ  جان  کھائے  ہے  افشائے  راز  کا |بہروپیا  ہے  کوئی  پھرے  ہے  نگر  نگر |قاتل  کا  روپ  دھارے  کبھی  چارہ  ساز  کا |یوں  ہنستے  ہنستے  دار  فنا  سے  چلا  ہے  وہ |جیسے  سفر  نصیب  ہو  ارض  حجاز  کا |عابدؔ  غموں  کی  دھوپ  میں  جلنا  ہے  چار  دن |بس  قصہ  مختصر  ہے  یہ  عمر  دراز  کا |
159,Ghazal 160,جب  جب  بھی  دیکھیے  اسے  خوں  بار  سی  لگے |دنیا  ہمیشہ  برسر  پیکار  سی  لگے |ہر  ہر  نفس  پہ  رنگ  بدلتی  ہے  زندگی |اک  پھول  سی  لگے  ہے  کبھی  خار  سی  لگے |چہرہ  ہے  میرے  دوست  کا  یا  کوئی  آئنہ |دیکھوں  الٹ  پلٹ  کے  تو  بھی  آرسی  لگے |عادت  سی  پڑ  گئی  ہے  اسے  بولنے  کی  تیز |وہ  بات  بھی  کرے  ہے  تو  تکرار  سی  لگے |تم  ساتھ  ہو  تو  ہم  بھی  بیاباں  کو  گھر  کریں |یہ  سخت  دھوپ  سایۂ  دیوار  سی  لگے |ہر  ہر  قدم  پہ  جیسے  کہ  بکتا  ہو  آدمی |بستی  تمام  مصر  کے  بازار  سی  لگے |عابدؔ  تمام  شہر  پہ  عالم  ہے  کون  سا |ہر  ایک  شکل  نقش  بہ  دیوار  سی  لگے |
160,Ghazal 161,کارنامہ  اے  غم  دل  کچھ  ترا  یہ  کم  نہیں |بہہ  گئے  آنکھوں  سے  دریا  اور  آنکھیں  نم  نہیں |صاف  تھا  ہر  لفظ  اس  کی  بے  بدل  تقریر  کا |پھر  لہو  نے  نقش  جو  چھوڑے  ہیں  وہ  مبہم  نہیں |ہر  زمانہ  میں  نہیں  پہچاننا  مشکل  انہیں |سر  قلم  ہوتے  رہیں  گے  ان  کے  لیکن  غم  نہیں |کربلا  ہی  نے  کیے  ہیں  مرتسم  دل  پر  نقوش |ورنہ  اس  دنیا  میں  غم  کی  وارداتیں  کم  نہیں |دل  ہی  دل  وہ  بھیگی  لکڑی  کی  طرح  سلگا  کیا |اس  کے  چہرے  سے  تو  لگتا  تھا  کہ  کوئی  غم  نہیں |کیفیت  کیسی  عجب  اس  شہر  کی  یادوں  کی  ہے |گرم  ہے  آتش  نہیں  اور  سرد  ہے  شبنم  نہیں |اک  الگ  تہذیب  ہے  تنہائیوں  کے  شہر  کی |ایک  ہی  عالم  ہمیشہ  اور  کوئی  موسم  نہیں |پھر  رہے  ہیں  لوگ  پھر  ہاتھوں  میں  سنگریزے  لیے |اور  اپنے  سر  میں  سودا  اس  گھڑی  کچھ  کم  نہیں |ہم  سے  عابدؔ  اپنے  رہبر  کو  شکایت  یہ  رہی |آنکھ  موندے  ان  کے  پیچھے  چلنے  والے  ہم  نہیں |
161,Ghazal 162,خوں  مرا  جس  سے  ہوا  ہے  خنجر  احباب  ہے |یہ  حقیقت  ہے  مگر  لگتا  ہے  جیسے  خواب  ہے |اس  لیے  مجھ  سا  نمایاں  ہو  گیا  بے  بال  و  پر |جس  جگہ  میں  ہوں  وہاں  ہر  آدمی  سرخاب  ہے |ہم  نے  دیکھا  ہے  کہ  اکثر  ڈوب  جاتا  ہے  وہی |جو  تلاش  گوہر  یکتا  میں  زیر  آب  ہے |اب  کسی  جنگل  میں  جا  رہئے  کہ  اپنے  شہر  میں |آدمی  ہی  آدمی  کے  واسطے  نایاب  ہے |زندگی  اپنی  بالآخر  ہو  گئی  اس  پر  تمام |جو  کتاب  زندگی  کا  نا  مکمل  باب  ہے |وہ  تو  یہ  کہئے  شکستہ  ہو  چکا  ہے  حوصلہ |ورنہ  دل  اب  بھی  کسی  کے  وصل  کو  بیتاب  ہے |
162,Ghazal 163,حادثوں  سے  بے  خبر  تھے  لوگ  دھرتی  پر  تمام |آسماں  کی  نیلگوں  آنکھوں  میں  تھے  منظر  تمام |رفتہ  رفتہ  رسم  سنگ  باری  جہاں  سے  اٹھ  گئی |دھیرے  دھیرے  ہو  گئے  بستی  کے  سب  پتھر  تمام |تشنہ  لب  دھرتی  پہ  جب  بہتا  ہے  پیاسوں  کا  لہو |مدتوں  مقتل  میں  سر  خم  رہتے  ہیں  خنجر  تمام |زندگی  بکھری  ہوئی  ہے  اس  طرح  فٹ  پاتھ  پر |بستیاں  آباد  ہیں  اور  لوگ  ہیں  بے  گھر  تمام |شاہراہیں  دفعتاً  شعلے  اگلنے  لگ  گئیں |گھر  کی  جانب  چل  پڑا  ہے  شہر  گھبرا  کر  تمام |صبح  کے  سارے  اجالے  راستوں  میں  کھو  گئے |شب  کے  اندھیاروں  میں  گم  ہیں  شام  کے  منظر  تمام |اب  کہاں  وہ  لوگ  وہ  رونق  وہ  نغمے  وہ  فضا |شہر  کی  گلیاں  ہیں  سونی  سونے  بام  و  در  تمام |
163,Ghazal 164,یہ  میرے  شہر  کا  اک  اور  حادثہ  ہوگا |وہ  کل  یہاں  مرا  مہمان  بن  چکا  ہوگا |تلاش  میں  ہوں  کسی  کی  میں  کب  سے  سرگرداں |اسی  طرح  کوئی  مجھ  کو  بھی  ڈھونڈھتا  ہوگا |مری  طرح  سے  کوئی  چیختا  ہے  راہوں  میں |مری  طرح  کوئی  دنیا  کو  دیکھتا  ہوگا |لگا  کے  آئے  گا  چہرہ  کوئی  نیا  شب  میں |وہ  جس  کو  بیٹھ  کے  دن  میں  تراشتا  ہوگا |شناسا  چہرے  بھی  لگنے  لگے  ہیں  بیگانے |اب  اپنا  وقت  ہی  شاید  بدل  رہا  ہوگا |اداس  اداس  سا  کھویا  ہوا  سا  رہتا  ہے |کچھ  اس  سے  بھی  کوئی  کہہ  کر  بدل  گیا  ہوگا |تھکا  تھکا  سا  اسی  در  پہ  آ  کے  بیٹھا  تھا |نہ  پوچھا  ہوگا  کسی  نے  تو  چل  دیا  ہوگا |جہاں  پہنچ  کے  قدم  ڈگمگائے  ہیں  سب  کے |اسی  مقام  سے  اب  اپنا  راستہ  ہوگا |
164,Ghazal 165,کیسی  کیسی  راہ  میں  دیواریں  کرتے  ہیں  حائل  لوگ |پھر  بھی  منزل  پا  لیتے  ہیں  ہم  جیسے  زندہ  دل  لوگ |وہ  دیکھو  ساگر  گرجا  طوفان  اٹھا  نیا  ڈوبی |اور  تماشہ  دیکھ  رہے  ہیں  بیٹھے  ساحل  ساحل  لوگ |بزم  سجا  کر  بھینٹ  کیے  ہیں  ہمدردی  کے  چند  الفاظ |میرا  دکھڑا  بانٹ  رہے  ہیں  میرے  غم  میں  شامل  لوگ |بستی  بستی  گھوم  رہے  ہیں  بھیڑ  بھرے  چوراہوں  پر |اجلے  اجلے  پہناؤں  میں  چہرے  بدلے  قاتل  لوگ |ٹوٹ  چلیں  گی  سب  آشائیں  تب  ہی  جیون  راس  آئے  گا |کچھ  دن  اور  کسیں  گے  ہم  پر  طعنے  محفل  محفل  لوگ |کتنی  امیدوں  کی  شمعیں  جلتے  ہی  بجھ  جاتی  ہیں |اب  بھی  ان  چاہے  چھاتی  پر  دھر  ہی  دیتے  ہیں  سل  لوگ |برف  کے  آئینہ  خانوں  میں  شعلوں  کا  سنگار  کریں  گے |ایوانوں  میں  عیش  منا  کر  تڑپیں  گے  پتھر  دل  لوگ |
165,Ghazal 166,سفر  کا  شوق  نہ  منزل  کی  جستجو  باقی |مسافروں  کے  بدن  میں  نہیں  لہو  باقی |تمام  رات  ہواؤں  کا  گشت  جاری  تھا |سویرے  تک  نہ  رہا  کوئی  ہو  بہ  ہو  باقی |سبھی  طرح  سے  تعارف  تو  ہو  گیا  ان  کا |رہی  ہے  اب  تو  ملاقات  روبرو  باقی |جو  بھیڑ  بکھرے  تو  دیکھوں  طلب  یہ  کیسی  ہے |دیار  غیر  میں  ہے  کس  کی  جستجو  باقی |وہی  نظارے  وہی  گرمئ  سخن  ہے  مگر |نہ  ہی  وہ  بات  نہ  وہ  طرز  گفتگو  باقی |زمانہ  مجھ  سے  جدا  ہو  گیا  زمانہ  ہوا |رہا  ہے  اب  تو  بچھڑنے  کو  مجھ  سے  تو  باقی |اسی  لحاظ  کا  عابدؔ  ملال  ہے  ہم  کو |رہا  نہ  آج  جو  دوران  گفتگو  باقی |
166,Ghazal 167,سفر  میں  ایسے  کئی  مرحلے  بھی  آتے  ہیں |ہر  ایک  موڑ  پہ  کچھ  لوگ  چھوٹ  جاتے  ہیں |یہ  جان  کر  بھی  کہ  پتھر  ہر  ایک  ہاتھ  میں  ہے |جیالے  لوگ  ہیں  شیشوں  کے  گھر  بناتے  ہیں |جو  رہنے  والے  ہیں  لوگ  ان  کو  گھر  نہیں  دیتے |جو  رہنے  والا  نہیں  اس  کے  گھر  بناتے  ہیں |جنہیں  یہ  فکر  نہیں  سر  رہے  رہے  نہ  رہے |وہ  سچ  ہی  کہتے  ہیں  جب  بولنے  پہ  آتے  ہیں |کبھی  جو  بات  کہی  تھی  ترے  تعلق  سے |اب  اس  کے  بھی  کئی  مطلب  نکالے  جاتے  ہیں |
167,Ghazal 168,میں  اپنے  جسم  میں  کچھ  اس  طرح  سے  بکھرا  ہوں |کہ  یہ  بھی  کہہ  نہیں  سکتا  میں  کون  ہوں  کیا  ہوں |انہیں  خوشی  ہے  اسی  بات  سے  کہ  زندہ  ہوں |میں  ان  کی  دائیں  ہتھیلی  کی  ایک  ریکھا  ہوں |میں  پی  گیا  ہوں  کئی  آنسوؤں  کے  سیل  رواں |میں  اپنے  دل  کو  سمندر  بنائے  بیٹھا  ہوں |وہ  میرے  دوست  جو  ایک  ایک  کر  کے  دور  ہوئے |میں  ان  کو  آج  بھی  اپنے  قریب  پاتا  ہوں |محیط  کرنے  کی  کوشش  فضول  ہے  مجھ  کو |ندی  کا  چھور  نہیں  ہوں  میں  بہتا  دریا  ہوں |مجھی  پہ  پھینکے  ہے  پتھر  جو  کوئی  آتا  ہے |کہ  جیسے  میں  تری  کھڑکی  کا  کوئی  شیشہ  ہوں |
168,Ghazal 169,یہ  ہے  آب  رواں  نہ  ٹھہرے  گا |عمر  کا  کارواں  نہ  ٹھہرے  گا |چھوڑ  دی  ہے  جگہ  ستونوں  نے |سر  پہ  اب  سائباں  نہ  ٹھہرے  گا |ریت  پر  ہے  اثر  ہواؤں  کا |کوئی  نام  و  نشاں  نہ  ٹھہرے  گا |ہر  قدم  جو  تمہاری  سمت  اٹھا |سعیٔ  رائیگاں  نہ  ٹھہرے  گا |مرحلہ  آ  گیا  تصادم  کا |فاصلہ  درمیاں  نہ  ٹھہرے  گا |دل  کا  سودا  ہے  کار  دل  داراں |فرق  سود  و  زیاں  نہ  ٹھہرے  گا |کیوں  سناتے  ہو  سب  کو  حال  اپنا |ہر  کوئی  راز  داں  نہ  ٹھہرے  گا |چھوڑ  دے  گی  زمین  محور  کو |مستقل  آسماں  نہ  ٹھہرے  گا |اپنی  آنکھوں  میں  آج  اسے  بھر  لو |دیر  تک  یہ  سماں  نہ  ٹھہرے  گا |جز  تیری  محفلوں  کے  اور  کہیں |عابدؔ  ناتواں  ٹھہرے  ٹھہرے  گا |
169,Ghazal 170,گرد  جم  جائے  تو  شیشہ  نہیں  دیکھا  جاتا |یعنی  تصویر  کو  دھندلا  نہیں  دیکھا  جاتا |تشنگی  آ  تجھے  دریا  کے  حوالے  کر  دوں |تجھ  کو  اس  حال  میں  پیاسا  نہیں  دیکھا  جاتا |تم  مرا  نام  و  نسب  پوچھ  رہے  ہو  سب  سے |عشق  ہو  جائے  تو  شجرہ  نہیں  دیکھا  جاتا |لوٹ  آنے  کی  تسلی  تری  جھوٹی  ہی  سہی |اب  تو  مڑ  مڑ  کے  یوں  رستہ  نہیں  دیکھا  جاتا |شعر  اچھے  جو  برے  لگتے  ہیں  دنیا  کو  مرے |ہو  غزل  میں  ترا  چرچا  نہیں  دیکھا  جاتا |لوگ  ملتے  ہیں  بچھڑتے  ہیں  مگر  کیوں  مجھ  سے |یوں  ترا  چھوڑ  کے  جانا  نہیں  دیکھا  جاتا |عز  و  توقیر  کا  یہ  حال  حسد  میں  ہم  سے |قد  کسی  کا  بھی  ہو  اونچا  نہیں  دیکھا  جاتا |
170,Ghazal 171,ہجر  کا  سوگ  منانا  کبھی  دریا  رونا |یاد  کر  کے  تجھے  ہنسنا  کبھی  رونا  رونا |کیا  بتاؤں  اسے  کس  بات  پہ  ہنستے  دیکھا |کیا  بتاؤں  مجھے  کس  بات  پہ  آیا  رونا |کیسے  بھولوں  گا  وہ  بے  باک  ادائیں  اس  کی |اس  کی  باتیں  تو  وہ  ہنسنا  وہ  لپٹنا  رونا |بات  اوروں  کی  نہیں  تو  تو  مرا  اپنا  تھا |کاش  تجھ  کو  نظر  آتا  مرے  دل  کا  رونا |کوئی  تو  بات  اسے  اتنا  رلاتی  ہوگی |اچھا  لگتا  ہے  کسے  ٹوٹ  کے  تنہا  رونا |تم  تو  خوش  تھے  نہ  مجھے  چھوڑ  کے  جاتے  جاتے |وقت  رخصت  تمہیں  کس  بات  پہ  آیا  رونا |مدتوں  بعد  یہ  احساس  ہوا  ہے  راہیؔ |مدتوں  بعد  پھر  آیا  مجھے  اتنا  رونا |
171,Ghazal 172,ممکن  ہے  شب  ہجر  دعا  کا  نہ  اثر  ہو |ہے  رات  وہ  کیا  رات  کہ  جس  کی  نہ  سحر  ہو |ٹھکرا  کے  چلے  جانا  ہے  برحق  تمہیں  لیکن |بس  رکھنا  خیال  اتنا  جہاں  کو  نہ  خبر  ہو |وہ  شب  جو  ستاروں  سے  بھری  ہو  تو  ہمیں  کیا |پہلو  میں  اگر  تیرے  مری  شب  نہ  بسر  ہو |گرجا  ہے  بڑے  زور  سے  بادل  ذرا  دیکھو |بجلی  سے  گری  جس  پہ  کہیں  میرا  نہ  گھر  ہو |جیون  ہے  سفر  جوشؔ  یہ  تسلیم  ہے  لیکن |محبوب  کا  ہو  ساتھ  تو  کیا  خوب  سفر  ہو |
172,Ghazal 173,کوئی  شکوہ  تو  زیر  لب  ہوگا |کچھ  خموشی  کا  بھی  سبب  ہوگا |میں  بھی  ہوں  بزم  میں  رقیب  بھی  ہے |آخری  فیصلہ  تو  اب  ہوگا |آئیں  مے  خانہ  میں  کبھی  واعظ |حور  بھی  ہوگی  اور  سب  ہوگا |بول  اے  میرے  دل  کی  تاریکی |تیرا  سورج  طلوع  کب  ہوگا |سنتا  ہوگا  صدائیں  اس  دل  کی |شام  تنہائی  میں  وہ  جب  ہوگا |کب  چھٹیں  گی  یہ  بدلیاں  غم  کی |صاف  مطلع  یہ  جوشؔ  کب  ہوگا |
173,Ghazal 174,شباب  آ  گیا  اس  پر  شباب  سے  پہلے |دکھائی  دی  مجھے  تعبیر  خواب  سے  پہلے |جمال  یار  سے  روشن  ہوئی  مری  دنیا |وہ  چمکی  دل  میں  کرن  ماہتاب  سے  پہلے |دل  و  نگاہ  پہ  کیوں  چھا  رہا  ہے  اے  ساقی |یہ  تیری  آنکھ  کا  نشہ  شراب  سے  پہلے |نہ  پیش  نامۂ  اعمال  کر  ابھی  اے  جوشؔ |حساب  کیسا  یہ  روز  حساب  سے  پہلے |
174,Ghazal 175,سر  راہے  کبھی  کبھار  سہی |رس  بھری  اک  نگاہ  یار  سہی |ہم  تو  زندہ  ہیں  تیرے  وعدوں  پر |تو  نہیں  تیرا  انتظار  سہی |ہم  لگا  دیں  گے  عشق  کی  بازی |نہ  ملے  جیت  اپنی  ہار  سہی |ہم  کو  ہے  ایک  سوہنی  کی  تلاش |پس  طوفاں  چناب  پار  سہی |اپنا  منصب  نبھا  کہ  تو  ہے  خدا |ہم  ہیں  بندے  گناہ  گار  سہی |
175,Ghazal 176,ہو  جائے  گی  جب  تم  سے  شناسائی  ذرا  اور |بڑھ  جائے  گی  شاید  مری  تنہائی  ذرا  اور |کیوں  کھل  گئے  لوگوں  پہ  مری  ذات  کے  اسرار |اے  کاش  کہ  ہوتی  مری  گہرائی  ذرا  اور |پھر  ہاتھ  پہ  زخموں  کے  نشاں  گن  نہ  سکو  گے |یہ  الجھی  ہوئی  ڈور  جو  سلجھائی  ذرا  اور |تردید  تو  کر  سکتا  تھا  پھیلے  گی  مگر  بات |اس  طور  بھی  ہوگی  تری  رسوائی  ذرا  اور |کیوں  ترک  تعلق  بھی  کیا  لوٹ  بھی  آیا؟ |اچھا  تھا  کہ  ہوتا  جو  وہ  ہرجائی  ذرا  اور |ہے  دیپ  تری  یاد  کا  روشن  ابھی  دل  میں |یہ  خوف  ہے  لیکن  جو  ہوا  آئی  ذرا  اور |لڑنا  وہیں  دشمن  سے  جہاں  گھیر  سکو  تم |جیتو  گے  تبھی  ہوگی  جو  پسپائی  ذرا  اور |بڑھ  جائیں  گے  کچھ  اور  لہو  بیچنے  والے |ہو  جائے  اگر  شہر  میں  مہنگائی  ذرا  اور |اک  ڈوبتی  دھڑکن  کی  صدا  لوگ  نہ  سن  لیں |کچھ  دیر  کو  بجنے  دو  یہ  شہنائی  ذرا  اور |
176,Ghazal 177,ڈبو  کے  ملک  سے  تیرے  حساب  کا  سورج |نکالنا  ہے  ہمیں  انقلاب  کا  سورج |کسی  بھی  شخص  کو  لاتے  نہیں  وہ  نظروں  میں |بلندیوں  پہ  ابھی  ہے  جناب  کا  سورج |مٹا  کے  ظلم  کی  رکھ  دے  گا  یہ  تمازت  کو |نکل  رہا  ہے  نئی  آب  و  تاب  کا  سورج |ہے  نور  چھایا  ہوا  ہر  طرف  زمانے  میں |چمک  رہا  ہے  کسی  کے  شباب  کا  سورج |اگر  غریب  کا  بے  بس  کا  دل  دکھائے  گا |جلا  کے  چھوڑے  گا  تجھ  کو  عذاب  کا  سورج |جبیں  پہ  آپ  کی  سجدوں  کے  گر  نشاں  ہوں  گے |لحد  کو  رکھے  گا  روشن  ثواب  کا  سورج |خدا  کی  ذات  سے  امید  ہے  یہ  شادؔ  ہمیں |اگے  گا  ایک  دن  اپنے  حساب  کا  سورج |
177,Ghazal 178,ہم  ہی  ذرے  رسوائی  سے |کیا  شکوہ  ہرجائی  سے |عشق  میں  آخر  خار  ہوئے |لاکھ  چلے  دانائی  سے |گرویدہ  کرتے  ہیں  پھول |رنگوں  اور  رعنائی  سے |ملتے  ہیں  انمول  رتن |ساگر  کی  گہرائی  سے |جھوٹ  کے  خول  میں  بیٹھا  ہوں |ڈرتا  ہوں  سچائی  سے |جوشؔ  نے  سیکھی  ہے  پرواز |صرف  تری  انگڑائی  سے |
178,Ghazal 179,ہم  جو  گزرے  ہوئے  لمحوں  کی  طرف  دیکھتے  ہیں |ایسا  لگتا  ہے  کہ  صدیوں  کی  طرف  دیکھتے  ہیں |جن  کو  معلوم  ہے  نیندوں  کے  اجڑنے  کا  عذاب |جاگتی  آنکھ  سے  خوابوں  کی  طرف  دیکھتے  ہیں |یاد  آتا  ہے  ہمیں  آپ  کا  چہرہ  اکثر |ہم  اگر  چاند  ستاروں  کی  طرف  دیکھتے  ہیں |منتظر  ہوں  گے  کئی  دن  سے  کسی  کے  شاید |لوگ  حسرت  سے  جو  رستوں  کی  طرف  دیکھتے  ہیں |اس  کی  اک  بار  نظر  پڑنے  پہ  مغرور  نہ  بن |لوگ  بازار  میں  کتنوں  کی  طرف  دیکھتے  ہیں |ایسی  ترتیب  سے  زخموں  کو  سیا  ہے  میں  نے |چارہ  گر  غور  سے  ٹانکوں  کی  طرف  دیکھتے  ہیں |
179,Ghazal 180,وہ  کچھ  گہری  سوچ  میں  ایسے  ڈوب  گیا  ہے |بیٹھے  بیٹھے  ندی  کنارے  ڈوب  گیا  ہے |آج  کی  رات  نہ  جانے  کتنی  لمبی  ہوگی |آج  کا  سورج  شام  سے  پہلے  ڈوب  گیا  ہے |وہ  جو  پیاسا  لگتا  تھا  سیلاب  زدہ  تھا |پانی  پانی  کہتے  کہتے  ڈوب  گیا  ہے |میرے  اپنے  اندر  ایک  بھنور  تھا  جس  میں |میرا  سب  کچھ  ساتھ  ہی  میرے  ڈوب  گیا  ہے |شور  تو  یوں  اٹھا  تھا  جیسے  اک  طوفاں  ہو |سناٹے  میں  جانے  کیسے  ڈوب  گیا  ہے |آخری  خواہش  پوری  کر  کے  جینا  کیسا |آنسؔ  بھی  ساحل  تک  آ  کے  ڈوب  گیا  ہے |
180,Ghazal 181,لہو  لہو  آرزو  بدن  کا  لحاف  ہوگا |وہ  کتنا  بزدل  ہے  آج  یہ  انکشاف  ہوگا |مری  ہر  اک  بات  تھی  حقائق  کی  روشنی  میں |یہ  جانتا  تھا  زمانہ  میرے  خلاف  ہوگا |حقیقتوں  کے  چراغ  ہر  سو  جلا  کے  رکھنا |مجھے  یقیں  ہے  کہ  جھوٹ  کا  انعطاف  ہوگا |یہ  غم  نہیں  ہے  شناخت  اپنی  میں  کھو  چکا  ہوں |تمہاری  ہستی  سے  کب  مجھے  انحراف  ہوگا |نہ  کھوج  خود  کو  پرانے  کل  کی  کہانیوں  میں |پرانا  کل  تو  شکست  کا  اعتراف  ہوگا |ہماری  باتوں  میں  کوئی  پیچیدگی  نہیں  ہے |ہماری  باتوں  سے  کب  اسے  اختلاف  ہوگا |رموز  عالم  پہ  دسترس  اس  کو  ہوگی  حاصل |وہ  شخص  کردار  جس  کا  شفاف  و  صاف  ہوگا |سزا  کے  ڈر  سے  عبث  تو  گھبرا  رہا  ہے  انجمؔ |قصور  پہلا  تو  ہر  کسی  کو  معاف  ہوگا |
181,Ghazal 182,ہر  دعا  ہوگی  بے  اثر  نہ  سمجھ |آج  ناحق  ہے  آنکھ  تر  نہ  سمجھ |زیست  مشکل  سہی  مگر  اے  دوست |موت  آسان  رہ  گزر  نہ  سمجھ |حوصلہ  رکھ  تو  رہرو  منزل |تھک  کے  رستے  کو  اپنا  گھر  نہ  سمجھ |پوجتا  ہوں  میں  پتھروں  کے  صنم |میرے  دل  میں  ہے  کوئی  ڈر  نہ  سمجھ |جا  بہ  جا  سن  تو  میری  سرگوشی |میں  فضا  میں  ہوں  منتشر  نہ  سمجھ |جن  چراغوں  کی  لو  بہت  کم  ہے |ان  چراغوں  کو  معتبر  نہ  سمجھ |میں  تہی  دست  مفلس  و  نادار |تو  مجھے  دست  بے  ہنر  نہ  سمجھ |میں  ہوں  قائل  تری  پرستش  کا |تجھ  سے  مانگوں  گا  میں  گہر  نہ  سمجھ |تیری  دستک  کا  منتظر  انجمؔ |شہر  میں  ہوگا  کوئی  در  نہ  سمجھ |
182,Ghazal 183,نئے  زمانے  کے  نت  نئے  حادثات  لکھنا |اداس  پھولوں  کی  زرد  پتوں  کی  بات  لکھنا |فلک  دریچوں  سے  جھانکتے  خوش  نما  مناظر |زمیں  پہ  بے  زاریوں  میں  لپٹی  حیات  لکھنا |تھکن  کا  احساس  ہو  تو  کر  لینا  یاد  اس  کو |ادھورے  خوابوں  کی  سر  پھری  کائنات  لکھنا |سیاہی  کس  نے  بکھیر  دی  کورے  کاغذوں  پر |کہ  اجلے  الفاظ  کھا  گئے  کیسے  مات  لکھنا |یہ  کون  اس  کی  کہانیاں  پھر  سنا  رہا  ہے |کہاں  سے  آئی  ہے  خوشبوؤں  کی  برات  لکھنا |اندھیرے  رستے  میں  روشنی  کی  صدا  سے  پہلے |یہ  کس  نے  کاندھے  پہ  رکھ  دیا  اپنا  ہات  لکھنا |اجالے  فردا  کے  ڈھونڈھتی  ہیں  تھکی  نگاہیں |یہ  کن  حصاروں  میں  قید  ہے  اپنی  ذات  لکھنا |بھٹک  گئی  ہے  چہار  سمتوں  میں  سوچ  کیوں  کر |کہ  ذہن  و  دل  پر  لگا  گیا  کون  گھات  لکھنا |کلام  تیرا  فسردہ  چہروں  کا  آئنہ  ہو |تو  اپنے  اشعار  میں  ہر  اک  دل  کی  بات  لکھنا |اسے  یہ  ضد  تھی  کہ  دن  کو  لکھوں  میں  رات  انجمؔ |مجھے  نہ  منظور  تھا  کبھی  دن  کو  رات  لکھنا |
183,Ghazal 184,آزمائش  میں  کٹی  کچھ  امتحانوں  میں  رہی |زندگی  کن  راستوں  میں  کن  ٹھکانوں  میں  رہی |وہ  تو  اک  ہلکی  سی  دستک  دے  کے  رخصت  ہو  گیا |اک  صدا  رس  گھولتی  دن  رات  کانوں  میں  رہی |لکھ  گئی  اپنے  گھروں  میں  ایک  کرب  ناتمام |زندگی  گویا  ہمارے  مہربانوں  میں  رہی |مٹ  گئیں  آنگن  میں  ساری  کھیلتی  پرچھائیاں |ایک  بے  کیفی  مسلسل  آشیانوں  میں  رہی |وہ  زمیں  کی  سرحدوں  میں  ہی  رہا  انجمؔ  مقیم |کیوں  تلاش  انسان  کو  پھر  آسمانوں  میں  رہی |
184,Ghazal 185,کس  ہتھیلی  پہ  پاپوش  سینچے  گئے  کس  کہانی  کو  بے  نام  رکھا  گیا |زانوئے  دل  پہ  کل  شب  بڑی  بھیڑ  تھی  جس  کے  برتے  پہ  انجام  رکھا  گیا |ہم  شروع  محبت  سے  نادار  تھے  اپنی  آنکھوں  سے  ہونٹوں  سے  بیزار  تھے |ہم  سے  کیا  پوچھتے  ہو  لہو  کی  کھنک  جس  کے  ریشوں  میں  ابہام  رکھا  گیا |انتہاؤں  میں  تجھ  سے  الگ  ہو  گئے  ابتداؤں  سے  ہی  سہل  انداز  تھے |عمر  کے  ریگ  زاروں  سے  گزرے  نہیں  اور  شانوں  پہ  الزام  رکھا  گیا |رونقوں  میں  تماشا  بنے  رات  دن  خلوتی  تھے  صدا  خلوتی  ہی  رہے |مشک  کی  ناند  کولھے  پہ  دیکھی  گئی  اور  پہلو  میں  الہام  رکھا  گیا |ایسی  بے  وقعتی  سے  تراشا  گیا  اپنے  ہونے  پہ  نادم  رہے  عمر  بھر |خشک  مٹی  کے  ڈھیلوں  کو  یکجا  کیا  آندھیوں  کے  تلے  نام  رکھا  گیا |رس  بھری  کہنیوں  کو  نچوڑا  گیا  شہر  کے  چوک  میں  لا  کے  چھوڑا  گیا |جسم  کے  ڈھیلے  تاروں  کو  کستے  رہے  اور  بھیتر  میں  کہرام  رکھا  گیا |گولیوں  سے  ادھڑتے  رہے  نام  بھی  بام  و  در  کی  حکایت  ادھوری  رہی |بام  و  در  کی  حکایت  کہ  جس  کے  عوض  بخت  میں  دانہ  و  دام  رکھا  گیا |جام  میں  تند  پانی  بھرا  دیکھیے  اب  چراغوں  کی  لو  کو  مرا  دیکھیے |سرخ  قالین  اور  اس  پہ  بچھتی  غزل  جس  کے  زانو  پہ  احرام  رکھا  گیا |
185,Ghazal 186,موسم  گل  میں  بھی  گل  نذر  خزاں  ہیں  سارے |مطمئن  کوئی  نہیں  محو  فغاں  ہیں  سارے |ہوشمندی  سے  قدم  آگے  بڑھاؤ  لوگو |اپنی  جانب  ہی  کھنچے  تیر  و  کماں  ہیں  سارے |چہچہانے  کی  صدا  آئی  تھی  کل  تک  جن  سے |جانے  کیوں  آج  وہ  خاموش  مکاں  ہیں  سارے |صرف  دیوار  کی  اونچائی  نظر  آتی  ہے |اے  مرے  شہر  مرے  لوگ  کہاں  ہیں  سارے |اب  خدا  خیر  کرے  قافلہ  والوں  کی  مرے |کھوئے  کھوئے  ہوئے  منزل  کے  نشاں  ہیں  سارے |کتنا  دھندلا  دیا  حالات  نے  تم  کو  شوقیؔ |جن  کو  تم  ابر  سمجھتے  ہو  دھواں  ہیں  سارے |
186,Ghazal 187,سرد  موسم  ہے  بہت  ہجر  کا  آزار  بھی  ہے |کیا  کہیں  تجھ  سے  یہ  دل  غم  میں  گرفتار  بھی  ہے |کیسے  کہہ  دوں  کی  ترے  بعد  مجھے  چین  پڑا |صبح  غمگین  مری  رات  دل  آزار  بھی  ہے |زندگی  کہتی  ہے  ٹھہرو  نہ  بڑھو  اور  بڑھو |منزلیں  دور  ہیں  اور  راستہ  دشوار  بھی  ہے |نئی  تعمیر  کا  سودا  ہے  سر  و  دل  میں  مگر |سامنے  صحن  کی  گرتی  ہوئی  دیوار  بھی  ہے |میرا  مداح  مرے  فن  سے  نہیں  شہر  کا  شہر |خود  کی  پہچان  میں  کردار  کا  کردار  بھی  ہے |ہر  کسی  سے  نہیں  ملتا  ہوں  میں  جھک  کر  شوقیؔ |درمیاں  اپنے  کوئی  چیز  یہ  معیار  بھی  ہے |
187,Ghazal 188,گلے  سے  دیر  تلک  لگ  کے  روئیں  ابر  و  سحاب |ہٹا  دیے  ہیں  زمان  و  مکاں  کے  ہم  نے  حجاب |لحد  کی  مٹی  کی  تقدیر  کی  امان  میں  دوں |سفید  لٹھے  میں  کفنا  کے  سرخ  شاخ  گلاب |میں  آسمان  ترے  جسم  پہ  بچھا  دیتا |مگر  یہ  نیل  میں  چادر  بنی  نہیں  کمخواب |ترا  وہ  راتوں  کو  اٹھ  کر  سسک  سسک  رونا |لہو  میں  نیند  کی  ٹیسیں  پلک  پہ  عجز  کے  خواب |ترے  جلائے  دیوں  میں  بھڑکتی  آگ  کا  پھیر |زمیں  کی  رحل  پہ  رکھے  نہ  روشنی  کی  کتاب |ہوا  بہشت  کے  باغوں  کی  زلف  زلف  پھرے |تری  لحد  ترے  بالیں  کے  گرد  جوئے  شراب |کمان  کھینچ  زمانے  کی  سوئے  سینہ  زناں |اے  فرق  ناز  گلے  سے  اتار  طوق  غیاب |میں  ایک  یخ  زدہ  ماتھے  کو  چوم  کر  دم  صبح |تری  زمینوں  سے  گزروں  گا  اے  جہان  خراب |مشقتی  ہیں  ترے  کاخ  و  کوئے  ہجر  کے  ہم |اے  کار  خانہ  افلاک  و  خاک  و  آب  و  سراب |یہ  تنگ  و  تار  گڑھا  نور  سے  بھرے  عامرؔ |سدا  رہے  تیرے  حجرے  میں  ہالۂ  ماہتاب |
188,Ghazal 189,ڈوبتے  ڈوبتے  سورج  نے  ضیائیں  دیں  ہیں |تیری  یادوں  نے  بہت  دل  کو  صدائیں  دیں  ہیں |یہ  عدالت  کسی  تحریر  کی  محتاج  نہیں |وقت  نے  ہر  کس  و  ناکس  کو  سزائیں  دیں  ہیں |زندگی  تجھ  کو  برہنہ  نہیں  رکھا  ہے  کبھی |ہم  نے  ہر  درد  کو  لفظوں  کی  قبائیں  دیں  ہیں |صرف  فیاضی  کے  قصے  نہ  مؤرخ  لکھنا |بجھتے  شعلوں  کو  بھی  تو  اس  نے  ہوائیں  دیں  ہیں |شاعری  یوں  ہی  نہیں  پختہ  مری  اے  شوقیؔ |میرے  استاد  نے  کچھ  ایسی  دعائیں  دیں  ہیں |
189,Ghazal 190,نصیب  میں  ہے  جدائی  تو  رونا  دھونا  کیا |ہے  ساری  چیز  پرائی  تو  رونا  دھونا  کیا |یہاں  تو  اپنے  ہی  اپنوں  کو  مار  دیتے  ہیں |ہوا  نے  شمع  بجھائی  تو  رونا  دھونا  کیا |اسی  نے  ہاتھ  بڑھایا  تھا  دوستی  کے  لئے |اسی  نے  بات  بڑھائی  تو  رونا  دھونا  کیا |مرے  عزیز  ہی  جب  میرے  منحرف  نکلے |ہوئی  خلاف  خدائی  تو  رونا  دھونا  کیا |ہزار  سال  کے  جب  بوڑھے  مر  گئے  شوقیؔ |کمائی  چیز  گنوائی  تو  رونا  دھونا  کیا |
190,Ghazal 191,اے  خدا  کیسا  سماں  آیا  ہے |شہر  میں  ہر  سو  دھواں  چھایا  ہے |لٹ  گئی  خلق  خدا  کی  حسرت |عہد  نو  ایسا  زیاں  لایا  ہے |ہجر  کے  دشت  میں  یکسر  میں  نے |غم  کے  دریا  کو  رواں  پایا  ہے |صرف  مجھ  کو  نہیں  دولت  کی  طلب |سب  کو  درکار  یہاں  مایا  ہے |بڑی  مشکل  سے  جہاں  کو  شوقیؔ |میرا  انداز  بیاں  بھایا  ہے |
191,Ghazal 192,تیری  امید  کے  اسباب  نظر  آتے  نہیں |کیوں  مجھے  کوئی  حسیں  خواب  نظر  آتے  نہیں |اتنا  بھٹکا  ہوں  اذیت  کے  بیاباں  میں  کہ  اب |کوئی  بھی  لمحۂ  نایاب  نظر  آتے  نہیں |کس  قدر  دھندلے  ہیں  مظلوم  کی  آہوں  سے  فلک |مہر  و  انجم  ہوں  کہ  مہتاب  نظر  آتے  نہیں |دست  بردار  نہیں  رسم  تعلق  سے  میں |پھر  بھلا  کیوں  مجھے  احباب  نظر  آتے  نہیں |اتنی  دوری  ہے  اب  ان  سے  کہ  مجھے  اے  شوقیؔ |چین  سے  ہیں  کہ  وہ  بیتاب  نظر  آتے  نہیں |
192,Ghazal 193,کون  سکھ  چین  سے  ہے  کس  کی  پذیرائی  ہے |تیری  دنیا  میں  ہر  اک  موڑ  پہ  رسوائی  ہے |جھیل  سی  آنکھیں  تری  اور  گلابی  ترے  ہونٹ |میری  چاہت  کے  ہی  صدقے  میں  یہ  رعنائی  ہے |میں  جو  چپ  چاپ  سا  بیٹھا  ہوں  تری  محفل  میں |یہ  مرا  شوق  نہیں  ضربت  تنہائی  ہے |گھر  میں  گھٹ  گھٹ  کے  ہی  مر  جاتے  ہیں  بیمار  غریب |اب  شفا  خانے  میں  اس  اوج  پہ  مہنگائی  ہے |میں  سمندر  تو  نہیں  ادنیٰ  سا  شاعر  ہوں  مگر |دریا  سے  بڑھ  کے  مرے  شعر  میں  گہرائی  ہے |جان  کر  بھی  نہیں  پہچانتے  ہیں  شوقیؔ  لوگ |تیری  بستی  میں  عجب  طرز  شناسائی  ہے |
193,Ghazal 194,اے  خدا  حسرت  و  جذبات  کے  مارے  ہوئے  لوگ |اب  کہاں  جائیں  یہ  حالات  کے  مارے  ہوئے  لوگ |تیری  دنیا  کی  کہانی  بھی  عجب  ہے  مولا |در  بدر  رہتے  ہیں  حق  بات  کے  مارے  ہوئے  لوگ |صبح  نو  کے  لئے  زنبیل  طلب  لائے  ہیں |دشت  ویراں  میں  سیہ  رات  کے  مارے  ہوئے  لوگ |تو  بھی  آرام  ذرا  کر  لے  غبار  منزل |ابھی  سوئے  ہیں  مسافات  کے  مارے  ہوئے  لوگ |ہو  کے  مایوس  پری  خانے  سے  لوٹے  شوقیؔ |جانے  کیوں  شوخ  اشارات  کے  مارے  ہوئے  لوگ |
194,Ghazal 195,تنہائی  کی  آغوش  میں  تھا  صبح  سے  پہلے |ملتی  رہی  الفت  کی  سزا  صبح  سے  پہلے |شاید  مرے  لفظوں  پہ  ترس  آئے  اسے  اب |روتے  ہوئے  مانگی  ہے  دعا  صبح  سے  پہلے |سایہ  بھی  مرا  کھو  گیا  تاریکئ  شب  میں |ظلمت  کا  اثر  ایسا  رہا  صبح  سے  پہلے |جب  رات  میں  سو  جاتی  ہے  یہ  ساری  خدائی |دیتا  ہے  مجھے  کون  صدا  صبح  سے  پہلے |شاید  کہ  مقدر  میں  نہ  ہو  کل  کا  یہ  سورج |ہو  جائے  ہر  اک  قرض  ادا  صبح  سے  پہلے |شوقیؔ  تجھے  مل  جائیں  گے  شیخ  اور  برہمن |اس  شہر  کے  میخانے  میں  آ  صبح  سے  پہلے |
195,Ghazal 196,اس  جادہ  عشاق  کی  تقدیر  عجب  ہے |مٹھی  میں  جہاں  پاؤں  میں  زنجیر  عجب  ہے |بے  وقعت  و  کم  مایہ  سہی  خواب  ہمارے |خوابوں  سے  الگ  ہونے  کی  تعزیر  عجب  ہے |میں  شعر  کہوں  اور  ترے  نام  پہ  رو  دوں |یہ  رنج  کا  پیرایۂ  دلگیر  عجب  ہے |آنکھوں  میں  بچھے  سرمئی  مخمل  کی  ادا  اور |محمل  میں  پھٹے  ہونٹوں  کی  تحقیر  عجب  ہے |ہر  اینٹ  مری  نظم  کو  دیتی  ہے  دلاسا |یہ  کنج  غزل  صحن  مزا  میر  عجب  ہے |داغوں  کی  بہاروں  سے  معطر  ہے  کوئی  جسم |اور  اسم  پڑھے  جانے  میں  تاخیر  عجب  ہے |یہ  خاک  بسر  حسن  یہ  مہتاب  کی  ٹہنی |روندی  ہوئی  سبزے  کی  یہ  جاگیر  عجب  ہے |نیلائے  ہوئے  صحنوں  کی  بستی  میں  ہے  کہرام |دریافتہ  سیارے  کی  تسخیر  عجب  ہے |دل  سکتے  کے  عالم  سے  نکلتا  نہیں  عامرؔ |اک  بات  کے  سہہ  جانے  کی  تاثیر  عجب  ہے |
196,Ghazal 197,مسئلے  اور  بھی  ہیں  عشق  کے  آزار  کے  ساتھ |صرف  اک  کرب  نہیں  عمر  کی  رفتار  کے  ساتھ |ہائے  محرومیٔ  قسمت  کہ  تجھے  پا  نہ  سکے |ہم  ہر  اک  سمت  گئے  حسرت  دیدار  کے  ساتھ |کیسے  میں  آپ  کی  تعظیم  بجا  لاؤں  گا |میری  بنتی  ہی  نہیں  حاشیہ  بردار  کے  ساتھ |ابھی  خوش  رنگ  ہے  تابانی  مرے  آنگن  کی |رنجشیں  ہونے  لگیں  کیوں  در  و  دیوار  کے  ساتھ |درس  دیتے  ہیں  بہت  لوگ  پیمبر  والے |بیٹھتا  کوئی  نہیں  مفلس  و  نادار  کے  ساتھ |اس  کے  حصے  کا  بھی  غم  مجھ  کو  عطا  کر  دے  مگر |ان  گنت  خوشیاں  رہیں  مولا  مرے  یار  کے  ساتھ |گفتگو  کا  بھی  سلیقہ  نہیں  جن  کو  شوقیؔ |آج  پھرتے  ہیں  وہی  منصب  و  دستار  کے  ساتھ |
197,Ghazal 198,یہ  ترے  حسن  کا  آویزہ  جو  مہتاب  نہیں |کعبۂ  عشق  نہیں  روضہ  یک  خواب  نہیں |ایک  کولاژ  بناتی  ہے  تری  خاموشی |خط  انکار  نہیں  صورت  ایجاب  نہیں |کہر  کی  رحل  پہ  اور  دھند  کے  جزدان  میں  وہ |اک  صحیفہ  ہے  کہ  جس  پر  کوئی  اعراب  نہیں |اک  کہانی  کے  پس  و  پیش  تری  آہٹ  ہے |گھاس  کے  کنج  نہیں  کائی  کے  تالاب  نہیں |تیرے  پاپوش  مرا  تکیہ  ترا  جسم  حرم |اس  سے  زیادہ  تو  نگہ  واقف  آداب  نہیں |آئنوں  کی  ہے  کوئی  باڑھ  مرے  رستے  میں |سد  افلاک  نہیں  چادر  اسباب  نہیں |شکل  جو  مجھ  پہ  پرستان  کے  در  کھولتی  ہے |رونق  حجرہ  نہیں  زینت  محراب  نہیں |یہ  زمانوں  کی  ادائیں  یہ  جہانوں  کا  سلوک |ایسے  لوگوں  سے  جو  اس  عہد  میں  کم  یاب  نہیں |دل  بہے  جاتا  ہے  کس  رو  کے  بہاؤ  میں  کہ  وہ |شدت  ہجر  نہیں  تندی  سیلاب  نہیں |تیری  آنکھوں  میں  مری  نیند  کا  تیزاب  نہیں |تیرے  ہونٹوں  پہ  مرے  ہونٹ  ہیں  اور  خواب  نہیں |خون  سے  اٹ  گئیں  شاہراہیں  پشاور  تیری |دوش  پہ  دروں  کے  اب  چادر  کم  خواب  نہیں |
198,Ghazal 199,دل  یار  کا  تخت  ہوا  ہی  نہیں |جیون  خوش  بخت  ہوا  ہی  نہیں |اسے  توڑنا  بھی  تو  نرمی  سے |یہ  دل  کبھی  سخت  ہوا  ہی  نہیں |آنکھوں  نے  بہت  اصرار  کیا |سپنا  دو  لخت  ہوا  ہی  نہیں |ہم  ہنس  کر  اسے  رلا  دیتے |وہ  اور  کرخت  ہوا  ہی  نہیں |تجھ  شہر  تجھے  ہم  آ  ملتے |کوئی  ساز  و  رخت  ہوا  ہی  نہیں |ہم  چھاؤں  بچھاتے  دور  تلک |کوئی  حرف  درخت  ہوا  ہی  نہیں |مٹی  کے  مادھو  رہے  سدا |ہم  سا  کج  بخت  ہوا  ہی  نہیں |
199,Ghazal 200,سسکیوں  ہچکیوں  آہوں  کی  فراوانی  میں |الجھنیں  کتنی  ہیں  اس  عشق  کی  آسانی  میں |یہ  ترے  بالوں  کا  تالاب  کی  تہ  کو  چھونا |حالت  خواب  میں  یا  عالم  عریانی  میں |بے  حجابانہ  کسی  لہر  کا  تجھ  تک  آنہ |پھر  ترے  جسم  کا  بہہ  جانا  گھنے  پانی  میں |کہکشاؤں  کا  غزالوں  کا  غزل  زادوں  کا |دور  و  نزدیک  سے  آنا  تری  مہمانی  میں |رات  کا  جھکنا  تری  پشت  پہ  دل  داری  کو |باغ  کے  پیڑوں  کا  آ  جانا  رجز  خوانی  میں |بام  و  در  دیکھتے  جاتے  ہیں  کھڑے  سکتے  میں |اک  ستارے  کا  توارد  تری  پیشانی  میں |مرمریں  انگلیاں  اک  دل  پہ  لکھیں  حال  حنا |پھول  آواز  کا  کھل  جائے  پشیمانی  میں |چاند  مخروطی  ابھاروں  پہ  شعاعیں  پھینکے |اس  قدر  محو  تجھے  دیکھ  کے  حیرانی  میں |سایۂ  ثابت  و  سیار  کے  ہالے  میں  چلوں |اور  جہانوں  میں  رہوں  تیری  نگہبانی  میں |
200,Ghazal 201,کنول  جو  وہ  کنار  آب  جو  نہ  ہو |کسی  بھی  اپسرا  سے  گفتگو  نہ  ہو |قضا  ہوا  ہے  ایک  جسم  بے  طرح |کہیں  ہماری  آنکھ  بے  وضو  نہ  ہو |ہتھیلیوں  میں  بھر  کے  بات  تو  کریں |چراغ  کو  مکالمے  کی  خو  نہ  ہو |دمک  رہا  ہے  کیسری  حجاب  سے |اس  آئینے  میں  کوئی  ہو  بہ  ہو  نہ  ہو |میں  کیا  کروں  گا  رہ  کے  اس  جہان  میں |جہاں  پہ  ایک  خواب  کی  نمو  نہ  ہو |
201,Ghazal 202,سر  کو  آواز  سے  وحشت  ہی  سہی |اور  وحشت  میں  اذیت  ہی  سہی |خاک  زادی  ترے  عشاق  بہت |میں  تری  یاد  سے  غارت  ہی  سہی |وہ  کہاں  ہیں  کہ  جو  مصلوب  نہ  تھے |میری  مٹی  میں  بغاوت  ہی  سہی |آہ  و  آہنگ  و  اہانت  کے  کنار |اے  مری  پیاس  پہ  تہمت  ہی  سہی |خود  سے  میثاق  غلط  تھا  میرا |اے  ترے  خواب  ضرورت  ہی  سہی |عشق  اے  عشق  عزادار  ہوں  میں |دوش  پہ  بار  ہزیمت  ہی  سہی |پھر  کسی  خواب  کی  بیعت  کر  لیں |پھر  کسی  دکھ  کی  تلاوت  ہی  سہی |ایک  خواہش  کہ  جسے  سینچ  سکیں |رائگانی  کی  ریاضت  ہی  سہی |ہم  سے  کچھ  اور  تو  کیا  ہونا  ہے |اک  ترے  غم  کی  حفاظت  ہی  سہی |لوٹتے  ہیں  کہ  بلاتا  ہے  کوئی |بارش  سنگ  ملامت  ہی  سہی |ٹوٹتے  ہیں  کہ  نشہ  ٹوٹتا  ہے |خود  سے  ملنے  میں  اذیت  ہی  سہی |اب  کسی  اور  کی  خواہش  ہی  کہاں |اب  ترے  ہجر  سے  فرصت  ہی  سہی |کاغذی  شہر  اڑے  جاتے  ہیں  وہ |آسمانوں  کی  رفاقت  ہی  سہی |
202,Ghazal 203,لہو  رگوں  میں  سنبھالا  نہیں  گیا  مجھ  سے |کسی  دشا  میں  اچھالا  نہیں  گیا  مجھ  سے |سڈول  بانہوں  میں  بھرتا  میں  لوچ  ساون  کا |وہ  سنگ  موم  میں  ڈھالا  نہیں  گیا  مجھ  سے |میں  خواب  پڑھتا  تھا  ہمسائیگی  کی  ابجد  سے |مگر  وہ  حسن  خیالا  نہیں  گیا  مجھ  سے |وہی  ہے  میرے  لہو  میں  چمک  الوہی  سی |سمے  اجالنے  والا  نہیں  گیا  مجھ  سے |فراق  کہتی  تھیں  نیپالی  ندیاں  عامرؔ |مگر  شکوہ  ہمالہ  نہیں  گیا  مجھ  سے |
203,Ghazal 204,مٹی  کی  صراحی  ہے |پانی  کی  گواہی  ہے |عشاق  نہیں  ہم  لوگ |پر  رنگ  تو  کاہی  ہے |ہر  غنچۂ  لب  درباں |ہر  شاخ  سپاہی  ہے |سبزے  پہ  کھنچا  نقشہ |اور  سرخ  سیاہی  ہے |اک  سانولی  پت  جھڑ  کے |پشتے  پہ  تباہی  ہے |ادھڑی  ہوئی  قبروں  پر |کتبوں  کی  مناہی  ہے |اے  کانچ  کی  سی  پنڈلی |یہ  شہر  سبا  ہی  ہے |
204,Ghazal 205,سبز  حکایت  سرخ  کہانی |تیرے  آنچل  کی  مہمانی |سہج  سہج  اس  حسن  کا  چلنا |اس  پہ  اندھی  شب  طوفانی |اک  مصرع  وہ  جسم  اکہرا |دوجا  میرے  لب  دہقانی |جلد  سنہری  ہونٹ  پیازی |اس  پہ  خواہش  کی  ارزانی |بالوں  کا  گھنگھور  اندھیرا |ابھری  اینٹوں  کی  حیرانی |پنڈلی  سے  ٹکراتی  پنڈلی |اترن  کی  فتنہ  سامانی |اک  لڑکی  کے  دوپٹے  پر |ہم  نے  اک  رت  ہے  پھیلانی |انگوروں  کی  بیل  سے  شب  بھر |باتیں  کرتی  ہے  ویرانی |پشت  یہ  نیل  پڑے  ہوں  جیسے |جلتا  ہے  پاتال  میں  پانی |دو  جسموں  کی  آنکھ  انوکھی |خواب  اور  خواہش  کی  یک  جانی |اوس  کے  بھالے  روح  کے  چھالے |چھالے  سا  اک  دل  سیلانی |کیسے  دل  مسلے  جاتا  ہے |گدلا  دن  کوڑی  یرقانی |اک  تعویذ  کا  سبزہ  دل  پر |ایک  حکایت  رات  کی  رانی |دیکھ  دلاسوں  والا  کاسہ |عشق  کی  دمڑی  کی  حیرانی |ساون  کے  چھجے  پر  عامرؔ |اک  بھی  بوند  نہیں  بارانی |
205,Ghazal 206,رستے  میں  عجب  آثار  ملے |جوں  کوئی  پرانا  یار  ملے |جس  طرح  کڑکتی  دھوپوں  میں |دو  جسموں  کو  دیوار  ملے |جس  طرح  مسافر  گاڑی  میں |اک  رشتے  کی  مہکار  ملے |جس  طرح  پرانے  کپڑوں  سے |اک  چوڑی  خوشبو  دار  ملے |جس  طرح  اندھیرے  کھیتوں  میں |اک  رت  مشعل  بردار  ملے |جس  طرح  کوئی  ہنس  مکھ  بالک |جس  طرح  غصیلی  نار  ملے |جس  طرح  اکہرے  بھادوں  سے |اک  پانی  کی  بوچھار  ملے |جوں  اک  سیپی  میں  لعل  پڑے |جوں  موتی  دجلہ  پار  ملے |جوں  گھاؤ  بھرے  ناسور  سا  اک |جوں  سپنوں  کو  چہکار  ملے |جس  طرح  یتیمی  کو  عامرؔ |اک  بھرا  پرا  سنسار  ملے |
206,Ghazal 207,کہانیوں  نے  ذرا  کھینچ  کر  بدن  اپنے |حرم  سرا  سے  بلایا  ہمیں  وطن  اپنے |کھلے  گلے  کی  قمیصیں  کھلے  گلے  کے  فراق |یہ  لڑکیاں  ہیں  بدلتی  ہیں  پیرہن  اپنے |غدر  کے  پھول  سجاتی  ہیں  ایسے  بالوں  میں |سنبھال  سکتی  ہوں  جیسے  بھرے  بدن  اپنے |عجب  بھڑک  ہے  شرابوں  کی  اور  آنکھوں  کی |بلا  ہے  حسن  بدکنے  لگے  ہیں  بن  اپنے |پرائے  درد  کی  ٹھکری  سے  گھر  کریں  روشن |کہ  سفلگی  کی  ریاضت  میں  ہیں  مگن  اپنے |یہ  انکسار  کے  پتلے  یہ  سیم  و  زر  کی  ثنا |یہ  مسخرے  ہیں  کہ  چولے  میں  گورکن  اپنے |ہمیں  نکالو  گھروں  کی  کمین  گاہوں  سے |لہو  کے  رم  سے  دہکنے  لگے  ختن  اپنے |ہم  احتیاج  کے  حجروں  سے  رزق  چنتے  ہوئے |زمیں  کے  خوان  پہ  رکھنے  لگے  لگن  اپنے |یہ  آرزوؤں  کے  چقماق  سے  جلے  سینے |جو  آتشیں  ہیں  مگر  نوچتے  ہیں  تن  اپنے |یہاں  زمین  پہ  بلوے  یہاں  زمیں  پہ  فساد |نکال  رکھتے  ہیں  صندوق  سے  کفن  اپنے |وہ  باس  دور  کے  خطوں  کی  عورتوں  میں  اڑی |جسے  جہازوں  میں  لائے  تھے  ہم  سخن  اپنے |
207,Ghazal 208,اک  وظیفہ  ہے  کسی  درد  کا  دہرایا  ہوا |جس  کی  زد  میں  ہے  پہاڑوں  کا  دھواں  آیا  ہوا |یہ  ترے  عشق  کی  میقات  یہ  ہونی  کی  ادا |دھوپ  کے  شیشے  میں  اک  خواب  سا  پھیلایا  ہوا |باندھ  لیتے  ہیں  گرہ  میں  اسی  منظر  کی  دھنک |ہم  نے  مہمان  کو  کچھ  دیر  ہے  ٹھہرایا  ہوا |طائرو  ابر  و  ہوا  بھی  ہیں  اسی  الجھن  میں |کیسے  دو  ہونٹوں  نے  اک  باغ  ہے  دہکایا  ہوا |چھید  ہیں  عمر  کی  پوشاک  پہ  تنہائی  کے |خوش  نما  قریوں  میں  ہوں  آپ  سے  اکتایا  ہوا |رات  آتی  ہے  تو  رکھ  دیتی  ہے  پھاہا  دل  پر |ورنہ  اس  دشت  کا  ہر  پیڑ  ہے  زخمایا  ہوا |ہڈیاں  جوڑ  کے  ترتیب  سے  اس  نے  عامرؔ |خواب  کا  لٹھا  ہے  اس  روح  کو  پہنایا  ہوا |
208,Ghazal 209,اب  تم  کو  ہی  ساون  کا  سندیسہ  نہیں  بننا |مجھ  کو  بھی  کسی  اور  کا  رستہ  نہیں  بننا |کہتی  ہے  کہ  آنکھوں  سے  سمندر  کو  نکالو |ہنستی  ہے  کہ  تم  سے  تو  کنارہ  نہیں  بننا |محتاط  ہے  اتنی  کہ  کبھی  خط  نہیں  لکھتی |کہتی  ہے  مجھے  اوروں  کے  جیسا  نہیں  بننا |تصویر  بناؤں  تو  بگڑ  جاتی  ہے  مجھ  سے |ایسا  نہیں  بننا  مجھے  ویسا  نہیں  بننا |اس  طرح  کے  لب  کون  تراشے  گا  دوبارہ |اس  طرح  کا  چہرہ  تو  کسی  کا  نہیں  بننا |چہرے  پہ  کسی  اور  کی  پلکیں  نہیں  جھکتی |آنکھوں  میں  کسی  اور  کا  نقشہ  نہیں  بننا |میں  سوچ  رہا  ہوں  کہ  میں  ہوں  بھی  کہ  نہیں  ہوں |تم  ضد  پہ  اڑی  ہو  کہ  کسی  کا  نہیں  بننا |میں  رات  کی  اینٹیں  تو  بہت  جوڑ  رہا  ہوں |پر  مجھ  سے  تیرے  دن  کا  دریچہ  نہیں  بننا |انکار  تو  یوں  کرتی  ہے  جیسے  کہ  کبھی  بھی |چھاؤں  نہیں  بننا  اسے  سایا  نہیں  بننا |اس  درد  کی  تحویل  میں  رہتے  ہوئے  ہم  کو |چپ  چاپ  بکھرنا  ہے  تماشا  نہیں  بننا |اس  نے  مجھے  رکھنا  ہی  نہیں  آنکھوں  میں  عامرؔ |اور  مجھ  سے  کوئی  اور  ٹھکانہ  نہیں  بننا |
209,Ghazal 210,ہر  شے  آنی  جانی  ہے |جیون  بہتا  پانی  ہے |ہجر  کی  راتیں  وصل  کے  دن |اک  دلچسپ  کہانی  ہے |حسن  ہے  فانی  عشق  مرا |ان  مٹ  ہے  لا  فانی  ہے |جو  نا  اہل  ہے  ان  ہاتھوں  میں |پھولوں  کی  نگرانی  ہے |رہتے  ایک  گلی  میں  ہیں |دونوں  کو  حیرانی  ہے |سب  چلتے  ہیں  ڈگر  ڈگر |ایک  ڈگر  انجانی  ہے |اپنا  ہے  پھر  اپنا  لہو |پانی  آخر  پانی  ہے |انجمؔ  تیری  غزلوں  میں |سچے  پیار  کی  بانی  ہے |
210,Ghazal 211,ادا  ہے  خواب  ہے  تسکین  ہے  تماشا  ہے |ہماری  آنکھ  میں  اک  شخص  بے  تحاشا  ہے |ذرا  سی  چائے  گری  اور  داغ  داغ  ورق |یہ  زندگی  ہے  کہ  اخبار  کا  تراشا  ہے |تمہارا  بولتا  چہرہ  پلک  سے  چھو  چھو  کر |یہ  رات  آئینہ  کی  ہے  یہ  دن  تراشا  ہے |ترے  وجود  سے  بارہ  دری  دمک  اٹھی |کہ  پھول  پلو  سرکنے  سے  ارتعاشا  ہے |میں  بے  زباں  نہیں  جو  بولتا  ہوں  لکھ  لکھ  کر |مری  زبان  تلے  زہر  کا  بتاشا  ہے |تمہاری  یاد  کے  چرکوں  سے  لخت  لخت  ہے  جی |کہ  خنجروں  سے  کسی  نے  بدن  کو  قاشا  ہے |جہان  بھر  سے  جہاں  گرد  دیکھنے  آئیں |کہ  پتلیوں  کا  مرے  ملک  میں  تماشا  ہے |
211,Ghazal 212,لہو  میں  رنگ  سخن  اس  کا  بھر  کے  دیکھتے  ہیں |چراغ  بام  سے  جس  کو  اتر  کے  دیکھتے  ہیں |ملائمت  ہے  غزل  کی  سی  اس  کی  باتوں  میں |یہ  بات  ہے  تو  چلو  بات  کرکے  دیکھتے  ہیں |صحیفۂ  لب  و  رخسار  و  پیرہن  اس  کا |تلاوتوں  میں  ہیں  پتے  شجر  کے  دیکھتے  ہیں |بلا  کے  نامے  ہیں  دو  سیپیائی  آنکھوں  میں |گریز  و  گردش  و  غمزے  نظر  کے  دیکھتے  ہیں |بلائیں  لیتے  ہوئے  حسن  بے  نہایت  کی |تری  طرف  ترے  عشاق  ڈر  کے  دیکھتے  ہیں |چراغتے  ہیں  کسی  نظم  کے  گھنے  ابرو |کسی  غزل  کی  جدائی  میں  مر  کے  دیکھتے  ہیں |ٹھہر  گیا  ہو  نہ  آواز  پا  تری  سن  کر |سو  دل  پہ  رعشہ  زدہ  ہاتھ  دھر  کے  دیکھتے  ہیں |کرختگی  ہے  نہ  خود  رفتگی  نہ  فہمائش |مزاج  بدلے  ہوئے  ہم  سفر  کے  دیکھتے  ہیں |رکے  ہوئے  ہیں  بہت  لوگ  دیکھنے  کے  لیے |سو  ہم  بھی  شعبدے  اس  خواب  گر  کے  دیکھتے  ہیں |بھری  ہے  رنج  کی  بارش  سے  عمر  کی  کاریز |ہم  ایک  کونے  میں  بیٹھے  ہیں  گھر  کے  دیکھتے  ہیں |اب  اٹھ  بھی  جائے  کوئی  خواب  گاہ  گریہ  سے |وہ  پو  پھٹی  وہ  منارے  سحر  کے  دیکھتے  ہیں |یہ  سیمیائی  بدن  خواب  نیم  شب  تو  نہیں |سو  خال  و  خد  کی  تمازت  کو  ڈر  کے  دیکھتے  ہیں |اے  تیرے  سبزۂ  رخسار  کی  دلآویزی |نواح  چشم  سے  آنسو  گزر  کے  دیکھتے  ہیں |کٹی  ہے  عمر  غزل  زادگاں  کی  صحبت  میں |انہی  کے  کوچے  میں  آخر  بکھر  کے  دیکھتے  ہیں |مشقتی  ہیں  ترے  کاخ  و  کوئے  ہجر  کے  ہم |شراب  ہجر  پیالے  میں  بھر  کے  دیکھتے  ہیں |جھکائے  کاندھوں  کو  عشاق  پا  بہ  گل  کی  طرح |نڈھال  پیاس  سے  ہم  لوگ  تھر  کے  دیکھتے  ہیں |بلا  کا  قحط  ہے  سیلاب  ہے  تعطل  ہے |کوئی  وطن  ہے  مناظر  غدر  کے  دیکھتے  ہیں |ہو  اذن  سنگ  لحد  کے  طواف  کا  عامرؔ |طیور  اڑتے  ہوئے  کاشغر  کے  دیکھتے  ہیں |چلی  ہے  تہمت  و  تکذیب  کی  ہوا  عامرؔ |سو  شہر  خاک  و  خبر  میں  ٹھہر  کے  دیکھتے  ہیں |
212,Ghazal 213,کچھ  بھی  نہیں  ہے  پاس  تمہاری  دعا  تو  ہے |اس  شہر  بے  چراغ  میں  اک  آسرا  تو  ہے |ہاتھوں  میں  میرے  چاند  ستارے  نہیں  تو  کیا |دل  میں  ترے  یقین  کا  روشن  دیا  تو  ہے |رستے  کی  مشکلوں  سے  ہراساں  ہے  کس  لیے |جس  کا  نہیں  ہے  کوئی  بھی  اس  کا  خدا  تو  ہے |کس  سے  چھپا  رہا  ہے  تو  دل  کی  کہانیاں |وہ  حال  روز  و  شب  سے  ترے  آشنا  تو  ہے |انجمؔ  کسی  سے  لاکھ  بہانے  کرے  مگر |لیکن  بچھڑ  کے  تجھ  سے  وہ  بکھرا  ہوا  تو  ہے |
213,Ghazal 214,اس  کے  چہرے  پہ  تبسم  کی  ضیا  آئے  گی |وہ  مجھے  یاد  کرے  گا  تو  حیا  آئے  گی |اوڑھ  کر  جسم  پہ  یادوں  کی  ردا  آئے  گی |جب  بھی  ماضی  کے  جھروکوں  سے  ہوا  آئے  گی |کون  مظلوم  کی  فریاد  سنے  گا  نا  حق |لوٹ  کر  دشت  میں  خود  اپنی  صدا  آئے  گی |کس  قدر  بکھرا  ہوا  ہوں  میں  بچھڑ  کے  تجھ  سے |یاد  اب  کس  کی  مجھے  تیرے  سوا  آئے  گی |بند  کمروں  میں  کسی  کو  بھی  یہ  احساس  نہ  تھا |در  کھلیں  گے  تو  بہت  تیز  ہوا  آئے  گی |غیر  مانوس  فضاؤں  میں  تو  خوش  ہوں  لیکن |جانے  کس  موڑ  پہ  مانوس  فضا  آئے  گی |نام  تو  اپنا  گنہ  گاروں  کی  فہرست  میں  لکھ |تیرے  حصے  میں  بھی  رنگین  قبا  آئے  گی |زندگی  سب  سے  جدا  گزرے  گی  اپنی  انجمؔ |موت  بھی  آئی  تو  وہ  سب  سے  جدا  آئے  گی |
214,Ghazal 215,میں  ڈر  رہا  ہوں  ہر  اک  امتحان  سے  پہلے |مرے  پروں  کو  ہوا  کیا  اڑان  سے  پہلے |مرے  نصیب  میں  رستوں  کی  دھول  لکھی  تھی |نہ  مل  سکی  مجھے  منزل  تکان  سے  پہلے |یہ  کون  شخص  تھا  چالاک  کس  قدر  نکلا |کہ  بات  چھیڑ  گیا  درمیان  سے  پہلے |میں  اس  کے  درد  کا  درماں  تو  جانتا  تھا  مگر |وہ  کچھ  تو  بولتا  اپنی  زبان  سے  پہلے |تم  اس  کے  گھر  کی  طرف  چل  پڑے  تو  ہو  لیکن |کوئی  پڑاؤ  نہیں  آسمان  سے  پہلے |کھڑا  ہوں  آج  میں  انجمؔ  یقیں  کی  سرحد  پر |عجیب  کرب  میں  گم  تھا  گمان  سے  پہلے |
215,Ghazal 216,ہوا  چلی  ہے  نہ  پتا  کوئی  ہلا  اب  تک |وہی  ہے  ایک  خموشی  کا  سلسلہ  اب  تک |وہ  کون  لوگ  ہیں  کس  کی  تلاش  میں  گم  ہیں |ہمیں  تو  اپنا  پتہ  بھی  نہیں  ملا  اب  تک |تو  اپنے  چاہنے  والوں  سے  آشنا  نہ  ہوئی |یہی  تو  تجھ  سے  ہے  اے  زیست  اک  گلا  اب  تک |کسی  کا  دامن  صد  چاک  کیا  رفو  کرتے |کہ  ہم  سے  اپنا  بھی  دامن  نہیں  سلا  اب  تک |وہی  سفر  وہی  تارے  وہی  تھکن  باقی |وہی  ہے  بجھتے  چراغوں  کا  سلسلہ  اب  تک |پرانی  بات  میں  کل  کی  سمجھ  کے  بھول  گیا |مگر  ہے  زخم  تمنائے  دل  کھلا  اب  تک |جسے  میں  ڈھونڈ  رہا  ہوں  گلی  گلی  انجمؔ |وہ  شخص  مجھ  سے  بچھڑ  کر  نہیں  ملا  اب  تک |
216,Ghazal 217,ہو  گئے  آنگن  جدا  اور  راستے  بھی  بٹ  گئے |کیا  ہوا  یہ  لوگ  کیوں  اک  دوسرے  سے  کٹ  گئے |غم  نے  ہر  اک  راستے  میں  کھول  رکھا  تھا  محاذ |ہم  بھی  چہرے  پر  ہنسی  کا  خول  لے  کر  ڈٹ  گئے |نفرتوں  کی  دھوپ  جھلسانے  لگی  ہر  شخص  کو |پیار  کے  اس  شہر  میں  سب  پیڑ  کیسے  کٹ  گئے |ڈر  کی  جب  ساری  حقیقت  منکشف  ہم  پر  ہوئی |خود  بخود  ڈر  کے  سبھی  سائے  اچانک  ہٹ  گئے |کون  جانے  کس  نشیمن  پر  گری  ہیں  بجلیاں |کس  طرف  ٹوٹے  ہوئے  تاروں  کے  یہ  جھرمٹ  گئے |معتبر  ہونے  لگیں  جب  بزم  میں  تاریکیاں |خامشی  کی  اوٹ  میں  ہم  لوگ  پیچھے  ہٹ  گئے |گھر  سے  اے  انجمؔ  ذرا  باہر  نکل  کر  دیکھنا |لوگ  کہتے  ہیں  کہ  اب  تاریک  بادل  چھٹ  گئے |
217,Ghazal 218,دکھا  رہا  ہے  انگوٹھا  فلک  سے  تارا  مجھے |دھکیل  دے  نہ  بلندی  سے  پھر  دوبارا  مجھے |مرے  سوا  بھی  کوئی  قید  ہے  خرابے  میں |عجیب  طور  سے  وہ  رات  بھر  پکارا  مجھے |مرے  خلاف  کھڑا  ہو  گیا  ہے  کون  آخر |جو  روپ  دھار  کے  میرا  ہی  تیر  مارا  مجھے |کیا  جب  اس  نے  تہہ  آب  میری  کشتی  کو |سمجھ  میں  بات  نہیں  آئی  کیوں  ابھارا  مجھے |ابھی  سمیٹ  رہا  ہوں  میں  دھجیاں  اپنی |نہ  جاؤ  چھوڑ  کے  ایسے  میں  بے  سہارا  مجھے |
218,Ghazal 219,یہ  قرض  تو  میرا  ہے  چکائے  گا  کوئی  اور |دکھ  مجھ  کو  ہے  اور  نیر  بہائے  گا  کوئی  اور |کیا  پھر  یوں  ہی  دی  جائے  گی  اجرت  پہ  گواہی |کیا  تیری  سزا  اب  کے  بھی  پائے  گا  کوئی  اور |انجام  کو  پہنچوں  گا  میں  انجام  سے  پہلے |خود  میری  کہانی  بھی  سنائے  گا  کوئی  اور |تب  ہوگی  خبر  کتنی  ہے  رفتار  تغیر |جب  شام  ڈھلے  لوٹ  کے  آئے  گا  کوئی  اور |امید  سحر  بھی  تو  وراثت  میں  ہے  شامل |شاید  کہ  دیا  اب  کے  جلائے  گا  کوئی  اور |کب  بار  تبسم  مرے  ہونٹوں  سے  اٹھے  گا |یہ  بوجھ  بھی  لگتا  ہے  اٹھائے  گا  کوئی  اور |اس  بار  ہوں  دشمن  کی  رسائی  سے  بہت  دور |اس  بار  مگر  زخم  لگائے  گا  کوئی  اور |شامل  پس  پردہ  بھی  ہیں  اس  کھیل  میں  کچھ  لوگ |بولے  گا  کوئی  ہونٹ  ہلائے  گا  کوئی  اور |
219,Ghazal 220,پتھر  ہیں  سبھی  لوگ  کریں  بات  تو  کس  سے |اس  شہر  خموشاں  میں  صدا  دیں  تو  کسے  دیں |ہے  کون  کہ  جو  خود  کو  ہی  جلتا  ہوا  دیکھے |سب  ہاتھ  ہیں  کاغذ  کے  دیا  دیں  تو  کسے  دیں |سب  لوگ  سوالی  ہیں  سبھی  جسم  برہنہ |اور  پاس  ہے  بس  ایک  ردا  دیں  تو  کسے  دیں |جب  ہاتھ  ہی  کٹ  جائیں  تو  تھامے  گا  بھلا  کون |یہ  سوچ  رہے  ہیں  کہ  عصا  دیں  تو  کسے  دیں |
220,Ghazal 221,کتنے  ہی  پیڑ  خوف  خزاں  سے  اجڑ  گئے |کچھ  برگ  سبز  وقت  سے  پہلے  ہی  جھڑ  گئے |کچھ  آندھیاں  بھی  اپنی  معاون  سفر  میں  تھیں |تھک  کر  پڑاؤ  ڈالا  تو  خیمے  اکھڑ  گئے |اب  کے  مری  شکست  میں  ان  کا  بھی  ہاتھ  ہے |وہ  تیر  جو  کمان  کے  پنجے  میں  گڑ  گئے |سلجھی  تھیں  گتھیاں  مری  دانست  میں  مگر |حاصل  یہ  ہے  کہ  زخموں  کے  ٹانکے  اکھڑ  گئے |نروان  کیا  بس  اب  تو  اماں  کی  تلاش  ہے |تہذیب  پھیلنے  لگی  جنگل  سکڑ  گئے |اس  بند  گھر  میں  کیسے  کہوں  کیا  طلسم  ہے |کھولے  تھے  جتنے  قفل  وہ  ہونٹوں  پہ  پڑ  گئے |بے  سلطنت  ہوئی  ہیں  کئی  اونچی  گردنیں |باہر  سروں  کے  دست  تسلط  سے  دھڑ  گئے |
221,Ghazal 222,ملن  کی  ساعت  کو  اس  طرح  سے  امر  کیا  ہے |تمہاری  یادوں  کے  ساتھ  تنہا  سفر  کیا  ہے |سنا  ہے  اس  رت  کو  دیکھ  کر  تم  بھی  رو  پڑے  تھے |سنا  ہے  بارش  نے  پتھروں  پر  اثر  کیا  ہے |صلیب  کا  بار  بھی  اٹھاؤ  تمام  جیون |یہ  لب  کشائی  کا  جرم  تم  نے  اگر  کیا  ہے |تمہیں  خبر  تھی  حقیقتیں  تلخ  ہیں  جبھی |تمہاری  آنکھوں  نے  خواب  کو  معتبر  کیا  ہے |گھٹن  بڑھی  ہے  تو  پھر  اسی  کو  صدائیں  دی  ہیں |کہ  جس  ہوا  نے  ہر  اک  شجر  بے  ثمر  کیا  ہے |ہے  تیرے  اندر  بسی  ہوئی  ایک  اور  دنیا |مگر  کبھی  تو  نے  اتنا  لمبا  سفر  کیا  ہے |مرے  ہی  دم  سے  تو  رونقیں  تیرے  شہر  میں  تھیں |مرے  ہی  قدموں  نے  دشت  کو  رہگزر  کیا  ہے |تجھے  خبر  کیا  مرے  لبوں  کی  خموشیوں |ترے  فسانے  کو  کس  قدر  مختصر  کیا  ہے |بہت  سی  آنکھوں  میں  تیرگی  گھر  بنا  چکی  ہے |بہت  سی  آنکھوں  نے  انتظار  سحر  کیا  ہے |
222,Ghazal 223,عجب  تلاش  مسلسل  کا  اختتام  ہوا |حصول  رزق  ہوا  بھی  تو  زیر  دام  ہوا |تھا  انتظار  منائیں  گے  مل  کے  دیوالی |نہ  تم  ہی  لوٹ  کے  آئے  نہ  وقت  شام  ہوا |ہر  ایک  شہر  کا  معیار  مختلف  دیکھا |کہیں  پہ  سر  کہیں  پگڑی  کا  احترام  ہوا |ذرا  سی  عمر  عداوت  کی  لمبی  فہرستیں |عجیب  قرض  وراثت  میں  میرے  نام  ہوا |نہ  تھی  زمین  میں  وسعت  مری  نظر  جیسی |بدن  تھکا  بھی  نہیں  اور  سفر  تمام  ہوا |ہم  اپنے  ساتھ  لئے  پھر  رہے  ہیں  پچھتاوا |خیال  لوٹ  کے  جانے  کا  گام  گام  ہوا |
223,Ghazal 224,جیون  کو  دکھ  دکھ  کو  آگ  اور  آگ  کو  پانی  کہتے |بچے  لیکن  سوئے  ہوئے  تھے  کس  سے  کہانی  کہتے |سچ  کہنے  کا  حوصلہ  تم  نے  چھین  لیا  ہے  ورنہ |شہر  میں  پھیلی  ویرانی  کو  سب  ویرانی  کہتے |وقت  گزرتا  جاتا  اور  یہ  زخم  ہرے  رہتے  تو |بڑی  حفاظت  سے  رکھی  ہے  تیری  نشانی  کہتے |وہ  تو  شاید  دونوں  کا  دکھ  اک  جیسا  تھا  ورنہ |ہم  بھی  پتھر  مارتے  تجھ  کو  اور  دیوانی  کہتے |تبدیلی  سچائی  ہے  اس  کو  مانتے  لیکن  کیسے |آئینے  کو  دیکھ  کے  اک  تصویر  پرانی  کہتے |تیرا  لہجہ  اپنایا  اب  دل  میں  حسرت  سی  ہے |اپنی  کوئی  بات  کبھی  تو  اپنی  زبانی  کہتے |چپ  رہ  کر  اظہار  کیا  ہے  کہہ  سکتے  تو  آنسؔ |ایک  علاحدہ  طرز  سخن  کا  تجھ  کو  بانی  کہتے |
224,Ghazal 225,یہ  اور  بات  کہ  رنگ  بہار  کم  ہوگا |نئی  رتوں  میں  درختوں  کا  بار  کم  ہوگا |تعلقات  میں  آئی  ہے  بس  یہ  تبدیلی |ملیں  گے  اب  بھی  مگر  انتظار  کم  ہوگا |میں  سوچتا  رہا  کل  رات  بیٹھ  کر  تنہا |کہ  اس  ہجوم  میں  میرا  شمار  کم  ہوگا |پلٹ  تو  آئے  گا  شاید  کبھی  یہی  موسم |ترے  بغیر  مگر  خوش  گوار  کم  ہوگا |بہت  طویل  ہے  آنسؔ  یہ  زندگی  کا  سفر |بس  ایک  شخص  پہ  دار  و  مدار  کم  ہوگا |
225,Ghazal 226,باہر  بھی  اب  اندر  جیسا  سناٹا  ہے |دریا  کے  اس  پار  بھی  گہرا  سناٹا  ہے |شور  تھمے  تو  شاید  صدیاں  بیت  چکی  ہیں |اب  تک  لیکن  سہما  سہما  سناٹا  ہے |کس  سے  بولوں  یہ  تو  اک  صحرا  ہے  جہاں  پر |میں  ہوں  یا  پھر  گونگا  بہرا  سناٹا  ہے |جیسے  اک  طوفان  سے  پہلے  کی  خاموشی |آج  مری  بستی  میں  ایسا  سناٹا  ہے |نئی  سحر  کی  چاپ  نہ  جانے  کب  ابھرے  گی |چاروں  جانب  رات  کا  گہرا  سناٹا  ہے |سوچ  رہے  ہو  سوچو  لیکن  بول  نہ  پڑنا |دیکھ  رہے  ہو  شہر  میں  کتنا  سناٹا  ہے |محو  خواب  ہیں  ساری  دیکھنے  والی  آنکھیں |جاگنے  والا  بس  اک  اندھا  سناٹا  ہے |ڈرنا  ہے  تو  انجانی  آواز  سے  ڈرنا |یہ  تو  آنسؔ  دیکھا  بھالا  سناٹا  ہے |
226,Ghazal 227,وہ  میرے  حال  پہ  رویا  بھی  مسکرایا  بھی |عجیب  شخص  ہے  اپنا  بھی  ہے  پرایا  بھی |یہ  انتظار  سحر  کا  تھا  یا  تمہارا  تھا |دیا  جلایا  بھی  میں  نے  دیا  بجھایا  بھی |میں  چاہتا  ہوں  ٹھہر  جائے  چشم  دریا  میں |لرزتا  عکس  تمہارا  بھی  میرا  سایا  بھی |بہت  مہین  تھا  پردہ  لرزتی  آنکھوں  کا |مجھے  دکھایا  بھی  تو  نے  مجھے  چھپایا  بھی |بیاض  بھر  بھی  گئی  اور  پھر  بھی  سادہ  ہے |تمہارے  نام  کو  لکھا  بھی  اور  مٹایا  بھی |
227,Ghazal 228,وہ  خوابوں  میں  تو  آنا  چاہتا  ہے |مگر  نیندیں  اڑانا  چاہتا  ہے |جسے  میں  نے  بچایا  ظلمتوں  سے |دیا  میرا  بجھانا  چاہتا  ہے |اسے  کہنا  تمہارا  حال  سن  کر |کوئی  آنسو  بہانا  چاہتا  ہے |لبوں  سے  کچھ  بھی  کہتا  ہی  نہیں  ہے |وہ  آنکھوں  سے  جتانا  چاہتا  ہے |وہ  دعوے  اچھے  دن  کے  کرکے  عاقبؔ |ہمیں  پاگل  بنانا  چاہتا  ہے |
228,Ghazal 229,اک  کرب  مسلسل  کی  سزا  دیں  تو  کسے  دیں |مقتل  میں  ہیں  جینے  کی  دعا  دیں  تو  کسے  دیں |پتھر  ہیں  سبھی  لوگ  کریں  بات  تو  کس  سے |اس  شہر  خموشاں  میں  صدا  دیں  تو  کسے  دیں |ہے  کون  کہ  جو  خود  کو  ہی  جلتا  ہوا  دیکھے |سب  ہاتھ  ہیں  کاغذ  کے  دیا  دیں  تو  کسے  دیں |سب  لوگ  سوالی  ہیں  سبھی  جسم  برہنہ |اور  پاس  ہے  بس  ایک  ردا  دیں  تو  کسے  دیں |جب  ہاتھ  ہی  کٹ  جائیں  تو  تھامے  گا  بھلا  کون |یہ  سوچ  رہے  ہیں  کہ  عصا  دیں  تو  کسے  دیں |بازار  میں  خوشبو  کے  خریدار  کہاں  ہیں |یہ  پھول  ہیں  بے  رنگ  بتا  دیں  تو  کسے  دیں |چپ  رہنے  کی  ہر  شخص  قسم  کھائے  ہوئے  ہے |ہم  زہر  بھرا  جام  بھلا  دیں  تو  کسے  دیں |
229,Ghazal 230,دھوپ  تھی  سائبان  تھا  ہی  نہیں |میرا  کوئی  مکان  تھا  ہی  نہیں |میں  جہاں  جا  کے  لوٹ  آیا  ہوں |اس  کے  آگے  جہان  تھا  ہی  نہیں |تم  مجھے  چھوڑ  بھی  تو  سکتے  ہو |یہ  تو  مجھ  کو  گمان  تھا  ہی  نہیں |آپ  روئے  تھے  کیوں  بچھڑتے  ہوئے |کچھ  اگر  درمیان  تھا  ہی  نہیں |کیسے  مشکل  کا  سامنا  کرتے |حوصلہ  جب  چٹان  تھا  ہی  نہیں |وقت  اتنا  برا  بھی  آئے  گا |یہ  کسی  کو  گمان  تھا  ہی  نہیں |حال  دل  کس  کے  سامنے  رکھتے |جب  کوئی  مہربان  تھا  ہی  نہیں |اس  زمانے  نے  کر  دیا  پتھر |ورنہ  میں  سخت  جان  تھا  ہی  نہیں |اس  پہ  سب  کچھ  لٹا  دیا  عاقبؔ |جو  مرا  قدردان  تھا  ہی  نہیں |
230,Ghazal 231,موت  بھی  میری  دسترس  میں  نہیں |اور  جینا  بھی  اپنے  بس  میں  نہیں |آگ  بھڑکے  تو  کس  طرح  بھڑکے |اک  شرر  بھی  تو  خار  و  خس  میں  نہیں |قتل  و  غارت  کھلی  فضا  کا  نصیب |ایسا  خطرہ  کوئی  قفس  میں  نہیں |کیا  سنے  کوئی  داستان  وفا |فرق  اب  عشق  اور  ہوس  میں  نہیں |ظلم  کے  سامنے  ہو  سینہ  سپر |حوصلہ  اتنا  ہم  نفس  میں  نہیں |جوشؔ  وہ  جو  کہیں  کرو  تسلیم |فائدہ  کچھ  بھی  پیش  و  پس  میں  نہیں |
231,Ghazal 232,بتاؤں  کیا  کسی  سے  دل  میں  کیا  کیا  ٹوٹ  جاتا  ہے |کہ  جب  مفلس  کے  بچے  کا  کھلونا  ٹوٹ  جاتا  ہے |یہ  میری  بد  نصیبی  ہے  بتاؤں  کس  طرح  تم  کو |وہ  جب  سپنے  میں  آتے  ہیں  تو  سپنا  ٹوٹ  جاتا  ہے |بہت  ہی  مضطرب  رہتا  ہے  وہ  ہر  پل  زمانے  میں |کہ  جس  انساں  کا  الفت  سے  بھروسہ  ٹوٹ  جاتا  ہے |لگائے  لاکھ  چہرے  پر  کوئی  چہرہ  مگر  سن  لے |بہت  دن  تک  نہیں  رہتا  مکھوٹا  ٹوٹ  جاتا  ہے |زمیں  آواز  دیتی  ہے  محبت  سے  مجھے  عاقبؔ |تو  میرا  چاند  چھونے  کا  ارادہ  ٹوٹ  جاتا  ہے |
232,Ghazal 233,اک  ذرا  تم  سے  شناسائی  ہوئی |شہر  بھر  میں  میری  رسوائی  ہوئی |حسن  کو  کوئی  بھی  دے  پایا  نہ  مات |جب  ہوئی  عاشق  کی  پسپائی  ہوئی |دیکھنے  کو  کچھ  نہیں  تھا  گر  یہاں |چشم  بینا  کیوں  تماشائی  ہوئی |اس  نے  پوچھا  میرے  آنے  کا  سبب |میں  نے  یہ  جانا  پذیرائی  ہوئی |التجا  دہرا  رہا  ہوں  پھر  وہ  جوشؔ |جو  ہے  لاکھوں  بار  دہرائی  ہوئی |
233,Ghazal 234,میری  خواہش  قبول  کر  لیجے |عشق  کرنے  کی  بھول  کر  لیجے |بخش  دیجے  مجھے  سبھی  کانٹے |اپنے  دامن  میں  پھول  کر  لیجے |آئنے  کو  نہ  دیجئے  تہمت |صاف  چہرے  کی  دھول  کر  لیجے |آپ  کو  کوئی  کیا  ہرائے  گا |اپنے  پختہ  اصول  کر  لیجے |دل  کو  لازم  قرار  آئے  گا |آپ  ذکر  رسول  کر  لیجے |
234,Ghazal 235,نہ  سوچنا  کہ  زمانے  سے  ڈر  گئے  ہم  بھی |تری  تلاش  میں  غیروں  کے  گھر  گئے  ہم  بھی |چرا  لیں  ہم  سے  بھی  اس  خود  پرست  نے  آنکھیں |دل  حبیب  سے  آخر  اگر  گئے  ہم  بھی |پسیجا  دل  نہ  کسی  کا  ہمارے  اشکوں  سے |ہر  آستاں  پہ  لیے  چشم  تر  گئے  ہم  بھی |جو  دیکھا  کلیوں  کو  تجھ  پر  نثار  ہوتے  ہوئے |تو  رنگ  بن  کے  فضا  میں  بکھر  گئے  ہم  بھی |جب  اس  کی  ذوق  نظر  کا  ہوا  بہت  چرچا |وفور  شوق  سے  ایک  دن  سنور  گئے  ہم  بھی |بہت  سے  عشق  کی  راہوں  میں  پل  صراط  آئے |تمہارا  نام  لیا  اور  گزر  گئے  ہم  بھی |محال  تھا  کہ  ہم  اے  جوشؔ  زندہ  رہ  سکتے |فراق  یار  میں  اک  روز  مر  گئے  ہم  بھی |
235,Ghazal 236,ہر  ملاقات  میں  لگتے  ہیں  وہ  بیگانے  سے |فائدہ  کیا  ہے  بھلا  ایسوں  کے  یارانے  سے |کچھ  جو  سمجھا  تو  مجھے  سب  نے  ہی  عاشق  سمجھا |بات  یہ  خوب  نکالی  مرے  افسانے  سے |زندگی  اپنی  نظر  آنے  لگی  صرف  سراب |کبھی  گزرے  جو  دل  زار  کے  ویرانے  سے |ایک  پل  بھی  نہ  ٹھہر  پاؤ  گے  اے  سنگ  زنو |کوئی  پتھر  کبھی  لوٹ  آیا  جو  دیوانے  سے |تم  کو  مرنا  ہے  تو  مرنا  مرے  گل  ہونے  پر |شمع  کہتی  رہی  شب  بھر  یہی  پروانے  سے |پھر  نہ  دیکھا  تجھے  اے  جوشؔ  سکوں  سے  بیٹھا |جب  سے  اٹھا  ہے  تو  اس  شوخ  کے  کاشانے  سے |
236,Ghazal 237,جب  کبھی  ذکر  یار  کا  آیا |ایک  جھونکا  بہار  کا  آیا |عشق  کچے  گھڑے  پہ  ڈوب  گیا |لمحہ  جب  انتظار  کا  آیا |آ  گئے  دل  میں  وسوسے  کتنے |وقت  جب  اعتبار  کا  آیا |پاس  تیر  و  کماں  نہ  تھے  اپنے |جب  بھی  موسم  شکار  کا  آیا |ہم  نے  ٹھکرا  دیا  جہاں  کو  جوشؔ |مرحلہ  جب  وقار  کا  آیا |
237,Ghazal 238,آہ  بھی  حرف  دعا  ہو  جیسے |اک  دکھی  دل  کی  صدا  ہو  جیسے |وہ  ہے  خاموش  تو  یوں  لگتا  ہے |ہم  سے  رب  روٹھ  گیا  ہو  جیسے |نام  لکھ  لکھ  کے  مٹاتا  ہے  مرا |یہ  بھی  اک  نقش  وفا  ہو  جیسے |دل  کے  آئینے  میں  ہے  اک  چہرہ |کوئی  شے  ڈھونڈ  رہا  ہو  جیسے |زندگی  اونگھ  رہی  ہے  اے  جوشؔ |کسی  مفلس  کا  دیا  ہو  جیسے |
238,Ghazal 239,اتنا  احسان  تو  ہم  پر  وہ  خدارا  کرتے |اپنے  ہاتھوں  سے  جگر  چاک  ہمارا  کرتے |ہم  کو  تو  درد  جدائی  سے  ہی  مر  جانا  تھا |چند  روز  اور  نہ  قاتل  کو  اشارہ  کرتے |لے  کے  جاتے  نہ  اگر  ساتھ  وہ  یادیں  اپنی |یاد  کرتے  انہیں  اور  وقت  گزارا  کرتے |زندگی  ملتی  جو  سو  بار  ہمیں  دنیا  میں |ہم  تو  ہر  بات  اسے  آپ  پہ  وارا  کرتے |جوشؔ  دھندلاتا  نہ  ہرگز  یہ  مرا  شیشۂ  دل |گرد  اس  کی  وہ  اگر  روز  اتارا  کرتے |
239,Ghazal 240,سونا  سونا  دل  کا  مجھے  نگر  لگتا  ہے |اپنے  سائے  سے  بھی  آج  تو  ڈر  لگتا  ہے |بانٹ  رہا  ہے  دامن  دامن  میری  چاہت |اپنا  دل  بھی  کسی  سخی  کا  در  لگتا  ہے |محرومی  نے  جہاں  بسیرا  ڈھونڈ  لیا  ہے |مجھ  کو  تو  وہ  گھر  بھی  اپنا  گھر  لگتا  ہے |میری  بربادی  میں  حصہ  ہے  اپنوں  کا |ممکن  ہے  یہ  بات  غلط  ہو  پر  لگتا  ہے |جوشؔ  ہوں  میں  دیوانے  پن  کی  اس  منزل  میں |جہاں  رقیب  بھی  اپنا  نامہ  بر  لگتا  ہے |
240,Ghazal 241,چاندنی  رات  میں  اندھیرا  تھا |اس  طرح  بے  بسی  نے  گھیرا  تھا |میرے  گھر  میں  بسی  تھی  تاریکی |گھر  سے  باہر  مگر  سویرا  تھا |وہ  کسی  اور  کا  ہوا  ہے  آج |وہ  جو  کل  تک  تو  صرف  میرا  تھا |اڑ  گئے  آس  کے  سبھی  پنچھی |جن  کا  دل  میں  مرے  بسیرا  تھا |بس  وہیں  جوشؔ  کا  مزار  ہے  آج |کل  جہاں  بے  وفا  کا  ڈیرا  تھا |
241,Ghazal 242,زخم  کھاتے  ہیں  اور  مسکراتے  ہیں  ہم |حوصلہ  اپنا  خود  آزماتے  ہیں  ہم |آ  لگا  ہے  کنارے  سفینہ  مگر |شور  تو  عادتاً  ہی  مچاتے  ہیں  ہم |ہم  جو  ڈوبیں  تو  کوئی  نہ  پھر  بچ  سکے |ایسا  ساگر  میں  طوفاں  اٹھاتے  ہیں  ہم |چور  کر  بھی  چکے  دل  کے  شیشے  کو  وہ |اپنی  ہمت  ہے  پھر  چوٹ  کھاتے  ہیں  ہم |بے  رخی  سے  جو  دل  توڑ  دیتے  ہیں  جوشؔ |ان  کے  ہی  پیار  کے  گیت  گاتے  ہیں  ہم |
242,Ghazal 243,گزرے  جو  اپنے  یاروں  کی  صحبت  میں  چار  دن |ایسا  لگا  بسر  ہوئے  جنت  میں  چار  دن |عمر  خضر  کی  اس  کو  تمنا  کبھی  نہ  ہو |انسان  جی  سکے  جو  محبت  میں  چار  دن |جب  تک  جیے  نبھائیں  گے  ہم  ان  سے  دوستی |اپنے  رہے  جو  دوست  مصیبت  میں  چار  دن |اے  جان  آرزو  وہ  قیامت  سے  کم  نہ  تھے |کاٹے  ترے  بغیر  جو  غربت  میں  چار  دن |پھر  عمر  بھر  کبھی  نہ  سکوں  پا  سکا  یہ  دل |کٹنے  تھے  جو  بھی  کٹ  گئے  راحت  میں  چار  دن |جو  فقر  میں  سرور  ہے  شاہی  میں  وہ  کہاں |ہم  بھی  رہے  ہیں  نشۂ  دولت  میں  چار  دن |اس  آگ  نے  جلا  کے  یہ  دل  راکھ  کر  دیا |اٹھتے  تھے  جوشؔ  شعلے  جو  وحشت  میں  چار  دن |
243,Ghazal 244,ٹھہرا  نہ  کچھ  یہاں  پہ  جو  آیا  وہ  بک  گیا |بازار  میں  بس  ایک  خریدار  ٹک  گیا |اک  دو  منٹ  ہی  آنکھ  لگی  ہوگی  میری  بس |کیا  بے  قرار  خواب  تھا  اتنے  میں  دکھ  گیا |دیکھا  وہ  بند  راستہ  آگے  کھلا  ملا |جو  جیتے  جی  نہ  دیکھا  وہ  مرنے  پہ  دکھ  گیا |عامرؔ  تمہارے  شعر  پہ  ہونے  لگی  ہے  بات |کچھ  تم  کو  بھی  شعور  ہے  کیا  تم  سے  لکھ  گیا |
244,Ghazal 245,دسترس  چھن  جائے  گی  اور  نقش  پا  کھو  جائیں  گے |ہم  وہاں  پر  بیٹھے  بیٹھے  ریت  کے  ہو  جائیں  گے |کب  سے  مرنا  چاہتے  ہیں  تجھ  پہ  ہم  تیری  قسم |جان  سے  تو  جا  رہے  ہیں  جان  مر  تو  جائیں  گے |وہ  نہیں  سمجھیں  گے  لیلیٰ  کون  ہے  میں  کون  ہوں |بس  ذرا  صحرا  طرف  جانا  ہے  پوچھو  جائیں  گے |اک  کہانی  سنتے  سنتے  اتنا  عرصہ  ہو  گیا |اب  اگر  وہ  دکھ  گیا  تو  اندھے  ہی  ہو  جائیں  گے |یہ  جو  تاروں  کا  فسوں  ہے  ٹوٹنا  ہے  صبح  کو |جب  تری  آنکھوں  سے  ہم  بھی  ٹوٹ  کر  کھو  جائیں  گے |آپ  اگر  خود  سے  مخاطب  ہیں  تو  عامرؔ  ٹھیک  ہے |آپ  کی  باتوں  کو  سن  کر  لوگ  تو  سو  جائیں  گے |
245,Ghazal 246,بہت  مشکل  کی  خواہش  کو  کبھی  آساں  نہیں  دیکھا |نیا  انساں  بنانے  میں  کوئی  انساں  نہیں  دیکھا |وہاں  برسات  دیکھی  ہے  جہاں  امکاں  نہیں  دیکھا |ابھی  تک  اس  پر  امیدی  نے  ریگستاں  نہیں  دیکھا |گماں  گزرے  تعلق  پر  کہ  جب  ترک  تعلق  پر |مجھے  رونا  نہیں  آیا  اسے  حیراں  نہیں  دیکھا |اگرچہ  دیکھتے  رہتے  ہیں  پر  دیکھا  نہیں  جاتا |کئی  ویرانیاں  دیکھی  ہیں  گھر  ویراں  نہیں  دیکھا |نگاہیں  ساری  ان  پہ  ہیں  تعجب  سارا  ہم  پہ  ہے |تو  کیا  سچ  میں  نہیں  دیکھا  ارے  ہاں  ہاں  نہیں  دیکھا |نظر  تم  نے  گنوا  دی  ہے  مگر  آنکھیں  تو  باقی  ہیں |بہت  ممکن  ہے  تم  نے  بھی  رخ  جاناں  نہیں  دیکھا |
246,Ghazal 247,یاد  بھی  اس  کی  خواب  کی  سی  ہے |ایک  لڑکی  حجاب  کی  سی  ہے |چومتا  ہوں  ثواب  جان  کے  میں |تو  مقدس  کتاب  کی  سی  ہے |جو  ملی  ہے  ثواب  کی  خاطر |زیست  وہ  بھی  عذاب  کی  سی  ہے |اس  میں  خوشبو  رہی  نہ  رنگ  رہا |اب  وہ  سوکھے  گلاب  کی  سی  ہے |ذکر  تیرا  عطاؔ  کے  شعر  میں  ہے |تو  غزل  پر  شباب  کی  سی  ہے |
247,Ghazal 248,کب  تک  وہی  سراب  وہی  اضطراب  ہو |میں  ہی  کروں  بھی  یاد  مجھی  پر  عذاب  ہو |پڑھتے  تو  ہوں  کئی  پہ  سمجھتا  نہ  ہو  کوئی |ایسا  نہ  ہو  کہ  دل  بھی  خدا  کی  کتاب  ہو |مانگی  جو  جا  رہی  ہے  دعا  کامیابی  کی |اپنی  تو  یہ  دعا  ہے  دعا  کامیاب  ہو |
248,Ghazal 249,بیتاب  سے  بیتاب  تری  تاب  لے  آئے |جینا  پڑا  ایسوں  کو  بھی  جو  جی  نہیں  پائے |باتیں  وہی  باتیں  وہ  نہ  بولی  ہوئی  باتیں |اس  تیزی  سے  لگتی  ہیں  کہ  اللہ  بچائے |دکھتی  رہی  پھیلی  ہوئی  گردوں  کی  سیاہی |کتنے  ہی  ستارے  مری  آنکھوں  نے  گنائے |تعریف  بھی  ایسی  ہمیں  کرنی  نہیں  آئی |الفاظ  بھی  ایسے  متعدد  ہی  بنائے |یک  لخت  انڈیلے  گئے  ہم  ہوش  میں  ہر  بار |جاتے  ہوئے  خوابوں  کو  کبھی  دیکھ  نہ  پائے |جانو  گے  تو  جانم  تمہیں  جانے  نہیں  دیں  گے |بہتر  ہے  ان  اوہام  کو  جانے  دیا  جائے |آواز  سے  پیوستہ  اک  انداز  ہے  عامرؔ |انداز  کا  اندازہ  مگر  کون  لگائے |
249,Ghazal 250,پورے  مجمع  کو  لاجواب  کیا |حسن  پر  اس  نے  جب  خطاب  کیا |عمر  بھر  پھر  نہیں  ہوئے  ناکام |تو  نے  جس  جس  کو  کامیاب  کیا |تیرے  جاتے  ہی  کھل  گئیں  آنکھیں |نیند  آدھی  کی  پورا  خواب  کیا |حال  اچھا  تھا  اب  تلک  میرا |پوچھ  کر  تو  نے  سب  خراب  کیا |احتراماً  سبھی  خطوط  ترے |جا  کے  ساحل  پہ  غرق  آب  کیا |صفر  بچتا  ہے  دل  کے  خانے  میں |میں  نے  خوشیوں  کا  جب  حساب  کیا |شکر  صد  شکر  ایسی  غربت  کا |جس  نے  اپنوں  کو  بے  نقاب  کیا |لگ  گئی  اس  کی  نوکری  جس  نے |جی  حضور  اور  جی  جناب  کیا |
250,Ghazal 251,ساتھ  لگتا  ہے  سنگ  لگتا  ہے |دل  سدا  محو  جنگ  لگتا  ہے |رونا  پڑتا  ہے  اس  لئے  مجھ  کو |میری  آنکھوں  کو  زنگ  لگتا  ہے |قیس  نے  کر  لیا  گزارہ  مگر |مجھ  کو  یہ  صحرا  تنگ  لگتا  ہے |روز  ہم  خود  سے  ہار  جاتے  ہیں |روز  میدان  جنگ  لگتا  ہے |میری  آنکھوں  کو  تو  یہ  قوس  قزح |تیری  چنری  کا  رنگ  لگتا  ہے |یہ  نشہ  ہے  تمہاری  آنکھوں  کا |پھر  بھی  لوگوں  کو  بھنگ  لگتا  ہے |
251,Ghazal 252,کسی  اور  نے  تو  بنا  نہیں  مرا  آسماں  مرا  آسماں |ترے  آسماں  سے  جدا  نہیں  مرا  آسماں  مرا  آسماں |یہ  زمین  میری  زمین  ہے  یہ  جہان  میرا  جہان  ہے |کسی  دوسرے  سے  ملا  نہیں  مرا  آسماں  مرا  آسماں |کہیں  دھوپ  ہے  کہیں  چاندنی  کہیں  رنگ  ہے  کہیں  روشنی |کہیں  آنسوؤں  سے  دھلا  نہیں  مرا  آسماں  مرا  آسماں |اسے  چھو  سکوں  یہ  جنون  ہے  میری  روح  کو  یہ  سکون  ہے |یہاں  کب  کسی  کا  ہوا  نہیں  مرا  آسماں  مرا  آسماں |گریں  بجلیاں  میری  راہ  پر  کئی  آندھیاں  بھی  چلیں  مگر |کبھی  بادلوں  سا  جھکا  نہیں  مرا  آسماں  مرا  آسماں |
252,Ghazal 253,مجھے  سرے  سے  پکڑ  کر  ادھیڑ  دیتی  ہے |میں  ایک  جھوٹ  وہ  سچے  ثبوت  جیسی  ہے |میں  روز  روز  تبسم  میں  چھپتا  پھرتا  ہوں |اداسی  ہے  کہ  مجھے  روز  ڈھونڈھ  لیتی  ہے |ضرور  کچھ  تو  بنائے  گی  زندگی  مجھ  کو |قدم  قدم  پہ  مرا  امتحان  لیتی  ہے |جو  ایک  پھول  کھلا  ہے  سحر  کی  پلکوں  پر |تمہارے  جسم  کی  خوشبو  اسی  کے  جیسی  ہے |وہ  روشنی  جو  ستاروں  کا  خاص  زیور  ہے |عمیق  آنکھوں  میں  اکثر  دکھائی  دیتی  ہے |
253,Ghazal 254,روز  خوابوں  میں  آ  کے  چل  دوں  گا |تیری  نیندوں  میں  یوں  خلل  دوں  گا |میں  نئی  شام  کی  علامت  ہوں |خاک  سورج  کے  منہ  پہ  مل  دوں  گا |اب  نیا  پیرہن  ضروری  ہے |یہ  بدن  شام  تک  بدل  دوں  گا |اپنا  احساس  چھوڑ  جاؤں  گا |تیری  تنہائی  لے  کے  چل  دوں  گا |تم  مجھے  روز  چٹھیاں  لکھنا |میں  تمہیں  روز  اک  غزل  دوں  گا |
254,Ghazal 255,جھلملاتے  ہوئے  دن  رات  ہمارے  لے  کر |کون  آیا  ہے  ہتھیلی  پہ  ستارے  لے  کر |ہم  اسے  آنکھوں  کی  دہری  نہیں  چڑھنے  دیتے |نیند  آتی  نہ  اگر  خواب  تمہارے  لے  کر |رات  لائی  ہے  ستاروں  سے  سجی  قندیلیں |سرنگوں  دن  ہے  دھنک  والے  نظارے  لے  کر |ایک  امید  بڑی  دور  تلک  جاتی  ہے |تیری  آواز  کے  خاموش  اشارے  لے  کر |رات  شبنم  سے  بھگو  دیتی  ہے  چہرا  چہرا |دن  چلا  آتا  ہے  آنکھوں  میں  شرارے  لے  کر |ایک  دن  اس  نے  مجھے  پاک  نظر  سے  چوما |عمر  بھر  چلنا  پڑا  مجھ  کو  سہارے  لے  کر |
255,Ghazal 256,دھوپ  ہوئی  تو  آنچل  بن  کر  کونے  کونے  چھائی  اماں |سارے  گھر  کا  شور  شرابہ  سونا  پن  تنہائی  اماں |سارے  رشتے  جیٹھ  دوپہری  گرم  ہوا  آتش  انگارے |جھرنا  دریا  جھیل  سمندر  بھینی  سی  پروائی  اماں |اس  نے  خود  کو  کھو  کر  مجھ  میں  ایک  نیا  آکار  لیا  ہے |دھرتی  امبر  آگ  ہوا  جل  جیسی  ہی  سچائی  اماں |گھر  میں  جھینے  رشتہ  میں  نے  لاکھوں  بار  ادھڑتے  دیکھے |چپکے  چپکے  کر  دیتی  ہے  جانے  کب  ترپائی  اماں |بابو  جی  گزرے  آپس  میں  سب  چیزیں  تقسیم  ہوئیں  تب |میں  گھر  میں  سب  سے  چھوٹا  تھا  میرے  حصے  آئی  اماں |
256,Ghazal 257,یہ  اور  بات  دور  رہے  منزلوں  سے  ہم |بچ  کر  چلے  ہمیشہ  مگر  قافلوں  سے  ہم |ہونے  کو  پھر  شکار  نئی  الجھنوں  سے  ہم |ملتے  ہیں  روز  اپنے  کئی  دوستوں  سے  ہم |برسوں  فریب  کھاتے  رہے  دوسروں  سے  ہم |اپنی  سمجھ  میں  آئے  بڑی  مشکلوں  سے  ہم |منزل  کی  ہے  طلب  تو  ہمیں  ساتھ  لے  چلو |واقف  ہیں  خوب  راہ  کی  باریکیوں  سے  ہم |جن  کے  پروں  سے  صبح  کی  خوشبو  کے  رنگ  ہیں |بچپن  ادھار  لائے  ہیں  ان  تتلیوں  سے  ہم |گزرے  ہمارے  گھر  کی  کسی  رہ  گزر  سے  وہ |پردے  ہٹائے  دیکھیں  انہیں  کھڑکیوں  سے  ہم |اب  تو  ہمارے  بیچ  کبھی  دوریاں  بھی  ہوں |تنگ  آ  گئے  ہیں  روز  کی  نزدیکیوں  سے  ہم |جب  بھی  کہا  کہ  یاد  ہماری  کہاں  انہیں |پکڑے  گئے  ہیں  ٹھیک  تبھی  ہچکیوں  سے  ہم |
257,Ghazal 258,جن  باتوں  کو  کہنا  مشکل  ہوتا  ہے |ان  باتوں  کو  سہنا  مشکل  ہوتا  ہے |اس  دنیا  میں  رہ  کر  ہم  نے  یہ  جانا |اس  دنیا  میں  رہنا  مشکل  ہوتا  ہے |جس  دھارا  میں  بہنا  سب  سے  آساں  ہو |اس  دھارا  میں  بہنا  مشکل  ہوتا  ہے |اس  کے  ساتھ  ہمیں  آسانی  ہے  کتنی |اس  سے  یہ  بھی  کہنا  مشکل  ہوتا  ہے |اس  کے  طعنے  اس  کے  طعنے  ہوتے  ہیں |مشکل  سے  بھی  سہنا  مشکل  ہوتا  ہے |وو  سب  باتیں  جو  تم  اکثر  کہتی  ہو |ان  باتوں  کا  سہنا  مشکل  ہوتا  ہے |وہ  باتیں  جو  کہنے  میں  آسان  لگیں |ان  باتوں  کا  کہنا  مشکل  ہوتا  ہے |ماضی  کی  یادیں  بھی  ایسا  سورج  ہیں |جس  سورج  کا  گہنا  مشکل  ہوتا  ہے |میں  اپنی  دنیا  کا  ایسا  سورج  ہوں |جس  سورج  کا  گہنا  مشکل  ہوتا  ہے |لگتی  ہے  یہ  بہر  بہت  آسان  مگر |اس  میں  غزلیں  کہنا  مشکل  ہوتا  ہے |
258,Ghazal 259,ٹھیک  ہوا  جو  بک  گئے  سینک  مٹھی  بھر  دیناروں  میں |ویسے  بھی  تو  زنگ  لگا  تھا  پشتینی  ہتھیاروں  میں |سرد  نسوں  میں  چلتے  چلتے  گرم  لہو  جب  برف  ہوا |چار  پڑوسی  جسم  اٹھا  کر  جھونک  آئے  انگاروں  میں |کھیتوں  کو  مٹھی  میں  بھرنا  اب  تک  سیکھ  نہیں  پایا |یوں  تو  میرا  جیون  بیتا  سامنتی  عیاروں  میں |کیسے  اس  کے  چال  چلن  میں  انگریزی  انداز  نہ  ہو |آخر  اس  نے  سانسیں  لیں  ہیں  پچھم  کے  درباروں  میں |نزدیکی  اکثر  دوری  کا  کارن  بھی  بن  جاتی  ہے |سوچ  سمجھ  کر  گھلنا  ملنا  اپنے  رشتے  داروں  میں |چاند  اگر  پورا  چمکے  تو  اس  کے  داغ  کھٹکتے  ہیں |ایک  نہ  ایک  برائی  طے  ہے  سارے  عزت  داروں  میں |
259,Ghazal 260,منزل  پہ  دھیان  ہم  نے  ذرا  بھی  اگر  دیا |آکاش  نے  ڈگر  کو  اجالوں  سے  بھر  دیا |رکنے  کی  بھول  ہار  کا  کارن  نہ  بن  سکی |چلنے  کی  دھن  نے  راہ  کو  آسان  کر  دیا |پانی  کے  بلبلوں  کا  سفر  جانتے  ہوئے |تحفے  میں  دل  نہ  دینا  تھا  ہم  نے  مگر  دیا |پیپل  کی  چھاؤں  بجھ  گئی  تالاب  سڑ  گئے |کس  نے  یہ  میرے  گاؤں  پہ  احسان  کر  دیا |گھر  کھیت  گائے  بیل  رقم  اب  کہاں  رہے |جو  کچھ  تھا  سب  نکال  کے  فصلوں  میں  بھر  دیا |منڈی  نے  لوٹ  لیں  جواں  فصلیں  کسان  کی |قرضے  نے  خودکشی  کی  طرف  دھیان  کر  دیا |
260,Ghazal 261,جب  بھی  تقدیر  کا  ہلکا  سا  اشارہ  ہوگا |آسماں  پر  کہیں  میرا  بھی  ستارہ  ہوگا |دشمنی  نیند  سے  کر  کے  ہوں  پشیمانی  میں |کس  طرح  اب  مرے  خوابوں  کا  گزارہ  ہوگا |منتظر  جس  کے  لیے  ہم  ہیں  کئی  صدیوں  سے |جانے  کس  دور  میں  وہ  شخص  ہمارا  ہوگا |میں  نے  پلکوں  کو  چمکتے  ہوئے  دیکھا  ہے  ابھی |آج  آنکھوں  میں  کوئی  خواب  تمہارا  ہوگا |دل  پرستار  نہیں  اپنا  پجاری  بھی  نہیں |دیوتا  کوئی  بھلا  کیسے  ہمارا  ہوگا |تیز  رو  اپنے  قدم  ہو  گئے  پتھر  کیسے |کون  ہے  کس  نے  مجھے  ایسے  پکارا  ہوگا |
261,Ghazal 262,ہر  بار  ہوا  ہے  جو  وہی  تو  نہیں  ہوگا |ڈر  جس  کا  ستاتا  ہے  ابھی  تو  نہیں  ہوگا |دنیا  کو  چلو  پرکھیں  نئے  دوست  بنائیں |ہر  شخص  زمانے  میں  وہی  تو  نہیں  ہوگا |وہ  شخص  بڑا  ہے  تو  غلط  ہو  نہیں  سکتا |دنیا  کو  بھروسہ  یہ  ابھی  تو  نہیں  ہوگا |ہے  اس  کا  اشارہ  بھی  سمجھنے  کی  ضرورت |ہوگا  تو  کبھی  ہوگا  ابھی  تو  نہیں  ہوگا |دو  چار  گڑے  مردے  اکھاڑیں  گے  کسی  روز |ہر  بار  نیا  جھگڑا  کبھی  تو  نہیں  ہوگا |کچھ  اور  بھی  ہو  سکتا  ہے  تقریر  کا  مطلب |جو  آپ  نے  سمجھا  ہے  وہی  تو  نہیں  ہوگا |ہر  بار  زمانے  کا  ستم  ہوگا  مجھی  پر |ہاں  میں  ہی  بدل  جاؤں  کبھی  تو  نہیں  ہوگا |
262,Ghazal 263,ہمیشہ  زندگی  کی  ہر  کمی  کو  جیتے  رہتے  ہیں |جسے  ہم  جی  نہیں  پاے  اسی  کو  جیتے  رہتے  ہیں |ہمارے  دکھ  کی  بارش  کو  کوئی  دامن  نہیں  ملتا |ہماری  آنکھ  کے  بادل  نمی  کو  جیتے  رہتے  ہیں |کسی  کے  ساتھ  ہیں  رسمیں  کسی  کے  ساتھ  ہیں  قسمیں |کسی  کے  ساتھ  جینا  ہے  کسی  کو  جیتے  رہتے  ہیں |ہمیں  معلوم  ہے  اک  دن  بھروسہ  ٹوٹ  جائے  گا |مگر  پھر  بھی  سرابوں  میں  ندی  کو  جیتے  رہتے  ہیں |ہمارے  ساتھ  چلتی  ہے  تمہارے  پیار  کی  خوشبو |لگائی  تھی  جو  تم  نے  اس  لگی  کو  جیتے  رہتے  ہیں |چہکتے  گھر  مہکتے  کھیت  اور  وہ  گاؤں  کی  گلیاں |جنہیں  ہم  چھوڑ  آئے  ان  سبھی  کو  جیتے  رہتے  ہے |خدا  کے  نام  لیوا  ہم  بھی  ہیں  تم  بھی  ہو  اور  وہ  بھی |مگر  افسوس  سب  اپنی  خودی  کو  جیتے  رہتے  ہیں |
263,Ghazal 264,تو  وفا  کر  کے  بھول  جا  مجھ  کو |اب  ذرا  یوں  بھی  آزما  مجھ  کو |یہ  زمانہ  برا  نہیں  ہے  مگر |اپنی  نظروں  سے  دیکھنا  مجھ  کو |بے  صدا  کاغذوں  میں  آگ  لگا |آج  کی  رات  گنگنا  مجھ  کو |تجھ  کو  کس  کس  میں  ڈھونڈھتا  آخر |تو  بھی  کس  کس  سے  مانگتا  مجھ  کو |اب  کسی  اور  کا  پجاری  ہے |جس  نے  مانا  تھا  دیوتا  مجھ  کو |
264,Ghazal 265,یہ  اور  بات  دور  رہے  منزلوں  سے  ہم |بچ  کر  چلے  ہمیشہ  مگر  قافلوں  سے  ہم |ہونے  کو  پھر  شکار  نئی  الجھنوں  سے  ہم |ملتے  ہیں  روز  اپنے  کئی  دوستوں  سے  ہم |برسوں  فریب  کھاتے  رہے  دوسروں  سے  ہم |اپنی  سمجھ  میں  آئے  بڑی  مشکلوں  سے  ہم |منزل  کی  ہے  طلب  تو  ہمیں  ساتھ  لے  چلو |واقف  ہیں  خوب  راہ  کی  باریکیوں  سے  ہم |جن  کے  پروں  پے  صبح  کی  خوشبو  کے  رنگ  ہیں |بچپن  ادھار  لائے  ہیں  ان  تتلیوں  سے  ہم |کچھ  تو  ہمارے  بیچ  کبھی  دوریاں  بھی  ہوں |تنگ  آ  گئے  ہیں  روز  کی  نزدیکیوں  سے  ہم |گزریں  ہمارے  گھر  کی  کسی  رہ  گزر  سے  وہ |پردہ  ہٹائیں  دیکھیں  انہیں  کھڑکیوں  سے  ہم |جب  بھی  کہا  کہ  یاد  ہماری  کہاں  انہیں |پکڑے  گئے  ہیں  ٹھیک  تبھی  ہچکیوں  سے  ہم |
265,Ghazal 266,اگر  سفر  میں  مرے  ساتھ  میرا  یار  چلے |طواف  کرتا  ہوا  موسم  بہار  چلے |لگا  کے  وقت  کو  ٹھوکر  جو  خاکسار  چلے |یقیں  کے  قافلے  ہم  راہ  بے  شمار  چلے |نوازنا  ہے  تو  پھر  اس  طرح  نواز  مجھے |کہ  میرے  بعد  مرا  ذکر  بار  بار  چلے |یہ  جسم  کیا  ہے  کوئی  پیرہن  ادھار  کا  ہے |یہیں  سنبھال  کے  پہنا  یہیں  اتار  چلے |یہ  جگنوؤں  سے  بھرا  آسماں  جہاں  تک  ہے |وہاں  تلک  تری  نظروں  کا  اقتدار  چلے |یہی  تو  ایک  تمنا  ہے  اس  مسافر  کی |جو  تم  نہیں  تو  سفر  میں  تمہارا  پیار  چلے |
266,Ghazal 267,دھڑکتے  سانس  لیتے  رکتے  چلتے  میں  نے  دیکھا  ہے |کوئی  تو  ہے  جسے  اپنے  میں  پلتے  میں  نے  دیکھا  ہے |تمہارے  خون  سے  میری  رگوں  میں  خواب  روشن  ہے |تمہاری  عادتوں  میں  خود  کو  ڈھلتے  میں  نے  دیکھا  ہے |نہ  جانے  کون  ہے  جو  خواب  میں  آواز  دیتا  ہے |خود  اپنے  آپ  کو  نیندوں  میں  چلتے  میں  نے  دیکھا  ہے |میری  خاموشیوں  میں  تیرتی  ہیں  تیری  آوازیں |ترے  سینے  میں  اپنا  دل  مچلتے  میں  نے  دیکھا  ہے |بدل  جائے  گا  سب  کچھ  بادلوں  سے  دھوپ  چٹخے  گی |بجھی  آنکھوں  میں  کوئی  خواب  جلتے  میں  نے  دیکھا  ہے |مجھے  معلوم  ہے  ان  کی  دعائیں  ساتھ  چلتی  ہیں |سفر  کی  مشکلوں  کو  ہاتھ  ملتے  میں  نے  دیکھا  ہے |
267,Ghazal 268,یہ  سوچنا  غلط  ہے  کہ  تم  پر  نظر  نہیں |مصروف  ہم  بہت  ہیں  مگر  بے  خبر  نہیں |اب  تو  خود  اپنے  خون  نے  بھی  صاف  کہہ  دیا |میں  آپ  کا  رہوں  گا  مگر  عمر  بھر  نہیں |آ  ہی  گئے  ہیں  خواب  تو  پھر  جائیں  گے  کہاں |آنکھوں  سے  آگے  ان  کی  کوئی  رہ  گزر  نہیں |کتنا  جئیں  کہاں  سے  جئیں  اور  کس  لئے |یہ  اختیار  ہم  پہ  ہے  تقدیر  پر  نہیں |ماضی  کی  راکھ  الٹیں  تو  چنگاریاں  ملیں |بے  شک  کسی  کو  چاہو  مگر  اس  قدر  نہیں |
268,Ghazal 269,کسی  کے  ہجر  کے  سائے  میں  آ  کھڑا  ہوں  میں |عجیب  دکھ  ہے  مرا  چھاؤں  میں  جلا  ہوں  میں |ابھی  تو  سانس  ہے  باقی  ذرا  بچا  ہوں  میں |وہ  کب  تلک  نہیں  آئے  گا  دیکھتا  ہوں  میں |میں  سر  پہ  گٹھری  غموں  کی  اٹھائے  پھرتا  ہوں |اب  اہل  علم  کہیں  گے  کہ  سر  پھرا  ہوں  میں |بس  اس  لئے  کہ  ترا  حوصلہ  نہ  ماند  پڑے |بس  اس  لئے  ہی  تو  کہتا  ہوں  اب  نیا  ہوں  میں |بس  اس  لئے  کہ  مجھے  کہہ  کے  سوچنا  نہ  پڑے |ہمیشہ  سوچ  سمجھ  کر  ہی  بولتا  ہوں  میں |اب  اس  سے  قبل  تعارف  میں  اپنا  پیش  کروں |حریف  پہلے  بتا  دیتے  ہیں  عطاؔ  ہوں  میں |
269,Ghazal 270,تمہارے  پاس  آتے  ہیں  تو  سانسیں  بھیگ  جاتی  ہیں |محبت  اتنی  ملتی  ہے  کہ  آنکھیں  بھیگ  جاتی  ہیں |تبسم  عطر  جیسا  ہے  ہنسی  برسات  جیسی  ہے |وہ  جب  بھی  بات  کرتی  ہے  تو  باتیں  بھیگ  جاتی  ہیں |تمہاری  یاد  سے  دل  میں  اجالا  ہونے  لگتا  ہے |تمہیں  جب  گنگناتا  ہوں  تو  راتیں  بھیگ  جاتی  ہیں |زمیں  کی  گود  بھرتی  ہے  تو  قدرت  بھی  چہکتی  ہے |نئے  پتوں  کی  آہٹ  سے  بھی  شاخیں  بھیگ  جاتی  ہیں |ترے  احساس  کی  خوشبو  ہمیشہ  تازہ  رہتی  ہے |تری  رحمت  کی  بارش  سے  مرادیں  بھیگ  جاتی  ہیں |
270,Ghazal 271,گھر  کی  بنیادیں  دیواریں  بام  و  در  تھے  بابو  جی |سب  کو  باندھ  کے  رکھنے  والا  خاص  ہنر  تھے  بابو  جی |تین  محلوں  میں  ان  جیسی  قد  کاٹھی  کا  کوئی  نہ  تھا |اچھے  خاصے  اونچے  پورے  قد  آور  تھے  بابو  جی |اب  تو  اس  سونے  ماتھے  پر  کورے  پن  کی  چادر  ہے |اما  جی  کی  ساری  سج  دھج  سب  زیور  تھے  بابو  جی |بھیتر  سے  خالص  جذباتی  اور  اوپر  سے  ٹھیٹھ  پتا |الگ  انوٹھا  ان  بوجھا  سا  اک  تیور  تھے  بابو  جی |کبھی  بڑا  سا  ہاتھ  خرچ  تھے  کبھی  ہتھیلی  کی  سوجن |میرے  من  کا  آدھا  ساہس  آدھا  ڈر  تھے  بابو  جی |
271,Ghazal 272,کہیں  پیدا  کوئی  مجنوں  کہیں  فرہاد  کرتے  ہیں |وفا  کے  نام  پر  تازہ  ستم  ایجاد  کرتے  ہیں |کسی  کے  دل  میں  بسنے  کے  لئے  فریاد  کرتے  ہیں |مگر  اہل  جہاں  ظالم  ہمیں  برباد  کرتے  ہیں |کئی  ایسے  ادھورے  کام  ہیں  اس  کے  علاوہ  بھی |یہ  خوش  فہمی  نہ  رکھنا  ہم  تمہیں  ہی  یاد  کرتے  ہیں |یقیں  مانو  کسی  سے  مشورہ  کرتے  نہیں  ہیں  ہم |مرید  عشق  ہیں  اور  عشق  کو  استاد  کرتے  ہیں |ترے  آنے  سے  کیا  مستی  چڑھی  بستی  کے  لوگوں  پر |پرندوں  کو  رہا  پر  چوم  کر  صیاد  کرتے  ہیں |عطاؔ  ہم  کو  زمانے  سے  الگ  کرنے  کی  خواہش  ہے |وہ  ہم  کرتے  نہیں  جو  دوسرے  افراد  کرتے  ہیں |
272,Ghazal 273,وہی  آنگن  وہی  کھڑکی  وہی  در  یاد  آتا  ہے |اکیلا  جب  بھی  ہوتا  ہوں  مجھے  گھر  یاد  آتا  ہے |مری  بے  ساختہ  ہچکی  مجھے  کھل  کر  بتاتی  ہے |ترے  اپنوں  کو  گاؤں  میں  تو  اکثر  یاد  آتا  ہے |جو  اپنے  پاس  ہوں  ان  کی  کوئی  قیمت  نہیں  ہوتی |ہمارے  بھائی  کو  ہی  لو  بچھڑ  کر  یاد  آتا  ہے |سپھلتا  کے  سفر  میں  تو  کہاں  فرصت  کہ  کچھ  سوچیں |مگر  جب  چوٹ  لگتی  ہے  مقدر  یاد  آتا  ہے |مئی  اور  جون  کی  گرمی  بدن  سے  جب  ٹپکتی  ہے |نومبر  یاد  آتا  ہے  دسمبر  یاد  آتا  ہے |
273,Ghazal 274,بے  حجابانہ  وہ  کل  جب  بر  سر  محفل  گئے |جتنے  مرجھائے  تھے  چہرے  ایک  دم  سے  کھل  گئے |یار  وہ  نازک  ہے  اتنا  میں  نے  اس  کے  آنے  پر |فرش  پھولوں  کا  بچھایا  پاؤں  پھر  بھی  چھل  گئے |جانے  اس  آواز  میں  کیسی  شفا  موجود  ہے |اس  نے  پوچھا  ٹھیک  ہو  اور  زخم  خود  ہی  سل  گئے |وہ  جو  اپنی  بے  تکی  باتوں  سے  ہی  مشہور  ہے |اس  کی  باتیں  سننے  کو  سب  شہر  کے  عاقل  گئے |صرف  اس  کے  حسن  کی  خیرات  لینے  کے  لئے |بن  کے  شاہان  زمانہ  بھی  وہاں  سائل  گئے |بیٹھے  بیٹھے  اس  نے  ندی  میں  ڈبوئے  پاؤں  اور |دیکھتے  ہی  دیکھتے  دونوں  کنارے  مل  گئے |اپنی  منزل  پانے  والوں  میں  وہی  کچھ  لوگ  ہیں |روند  کر  اپنی  انا  جو  جانب  منزل  گئے |
274,Ghazal 275,خواب  میں  کر  کے  رہائی  کے  نظارے  قیدی |جاگ  کر  روتے  رہے  آج  بے  چارے  قیدی |آپ  کی  دنیا  میں  جھولے  کی  سہولت  ہوگی |جھولتے  ہیں  یہاں  سولی  کے  سہارے  قیدی |جانتے  تھے  کہ  رہائی  کی  کوئی  راہ  نہیں |روز  کرتے  تھے  پر  اندھوں  کو  اشارے  قیدی |رات  کی  آڑ  میں  ملتی  ہیں  سزائیں  کیا  کیا |شاہزادی  کو  لبھاتے  ہیں  کنوارے  قیدی |اس  نے  زندان  کے  سوراخ  تلک  بند  کئے |کاٹ  لیں  رات  نہ  گنتے  ہوئے  تارے  قیدی |ہے  گرفتار  انا  ہر  کوئی  تا  حد  نگاہ |ظلمت  آباد  میں  اب  کس  کو  پکارے  قیدی |تم  تو  یادوں  کو  بھی  ہم  راہ  لئے  جاتے  ہو |چھوڑ  کر  جاؤ  انہیں  یہ  ہیں  ہمارے  قیدی |
275,Ghazal 276,عمر  گزری  ہے  تری  گلیوں  کے  چکر  کاٹ  کر |کیوں  نہ  لکھوں  خود  کو  مجنوں  میں  سخنور  کاٹ  کر |جانے  یہ  کیسی  شرارت  آج  سوجھی  ہے  اسے |وہ  مجھے  اڑنے  کو  کہتی  ہے  مرے  پر  کاٹ  کر |جب  بھی  میں  ہمت  جٹا  کر  کرتا  ہوں  اظہار  عشق |بولنے  لگتی  ہے  پگلی  بات  اکثر  کاٹ  کر |کتنی  آسانی  سے  کرتے  ہیں  وہ  پوری  خواہشیں |مائی  پتھر  دل  پہ  رکھ  کر  بابا  پتھر  کاٹ  کر |آج  پھر  پیچھے  پڑا  ہے  قافلہ  فرعون  کا |اے  مرے  رہبر  بنا  رستہ  سمندر  کاٹ  کر |اے  عطاؔ  ظاہر  تو  کر  بے  چینیوں  کے  راز  کچھ |لکھ  رہا  ہے  نام  کس  کا  تو  برابر  کاٹ  کر |
276,Ghazal 277,بتا  تو  اے  چمن  لایا  کہاں  سے |تری  خوشبو  تو  ملتی  ہے  فلاں  سے |وہ  اک  صورت  جو  کل  شب  خواب  میں  تھی |یقیناً  ہوگی  پریوں  کے  جہاں  سے |وہ  کہتا  ہے  کہ  تج  دے  من  کی  خواہش |ملن  کیسا  زمیں  کا  آسماں  سے |مرے  چھ  فٹ  کا  قد  بھی  ہار  بیٹھا |فقط  دو  انچ  کی  لمبی  زباں  سے |وہیں  اٹکی  ہوئی  ہے  سانس  میری |کسی  سے  ربط  ٹوٹا  تھا  جہاں  سے |وہ  میری  زندگی  سے  یوں  ہی  نکلی |نکلتا  تیر  ہے  جیسے  کماں  سے |یقیں  کو  راہ  مل  سکتی  ہے  صاحب |نکل  جائے  اگر  شک  درمیاں  سے |
277,Ghazal 278,نیچی  نظر  کشادہ  جبیں  درمیانہ  قد |گیسو  دراز  شیریں  زباں  حسن  مستند |مانا  وفا  کے  بل  پہ  کھڑا  ہے  تو  ٹھیک  ہے |گر  جائے  گا  پر  عشق  کی  دیوار  سے  نہ  لد |تب  دیر  ہو  چکی  تھی  بہت  کیسے  روکتا |پلٹی  تھی  جب  وہ  روتے  ہوئے  چوم  کر  لحد |حاجت  تو  ایک  تیسری  سگریٹ  کی  ہے  مگر |اس  کا  یہ  حکم  ہے  کہ  بس  اک  دن  میں  دو  عدد |بیگانہ  کر  دے  عشق  غم  روزگار  سے |بس  ایک  دید  کے  لئے  دن  بھر  کے  کام  رد |
278,Ghazal 279,بنام  عشق  دل  توڑا  گیا  ہے |بنا  کر  پھر  مجھے  ڈھایا  گیا  ہے |نصاب  عشق  میں  شامل  نہیں  تھا |سبق  جو  تو  مجھے  سکھلا  گیا  ہے |ہمیں  تو  وصل  میں  بھی  چین  کب  تھا |تمہیں  تو  ہجر  بھی  راس  آ  گیا  ہے |جنوں  بھی  فلسفہ  ہے  عاشقی  کا |مجھے  اک  نا  سمجھ  سمجھا  گیا  ہے |بڑی  مشکل  سے  جچتی  ہے  کوئی  شے |خدا  کا  شکر  ہے  تو  بھا  گیا  ہے |میں  تھا  سلجھا  ہوا  معصوم  لڑکا |لگا  کر  وہ  گلے  الجھا  گیا  ہے |میں  اس  کو  بے  وفا  مانوں  تو  کیسے |نماز  شب  میں  جو  مانگا  گیا  ہے |مسافر  خانہ  ہے  شاید  مرا  دل |وہ  اپنے  طور  پر  آیا  گیا  ہے |وہیں  پہ  منتظر  ہوں  مدتوں  سے |مجھے  وہ  جس  جگہ  ٹھہرا  گیا  ہے |تم  اس  کے  غم  کا  اندازہ  لگاؤ |ندی  کی  سمت  جو  تنہا  گیا  ہے |اسے  سوغات  میں  دے  آیا  ہستی |یہ  جس  دیوانے  کا  لاشہ  گیا  ہے |میں  اس  کو  سارا  پی  جاؤں  گا  اک  دن |کئی  کشتی  کو  دریا  کھا  گیا  ہے |
279,Ghazal 280,سب  کو  اپنی  طرح  سمجھتی  ہے |یار  تو  بھی  نہ  کتنی  بھولی  ہے |سرخ  دیکھے  ہیں  میں  نے  لب  اس  کے |ایسا  لگتا  ہے  خون  پیتی  ہے |لڑ  رہی  ہے  وہ  بے  سبب  مجھ  سے |شکر  ہے  عشق  اب  بھی  باقی  ہے |اس  کو  سلجھانے  میں  لگے  ہیں  سب |شاعری  زلف  یا  پہیلی  ہے |کل  تلک  میں  ہی  جس  کا  سب  کچھ  تھا |آج  وہ  نام  سے  بھی  چڑھتی  ہے |جاتے  جاتے  وہ  کہہ  رہی  تھی  مجھے |کیا  کروں  یہ  خدا  کی  مرضی  ہے |موت  تو  سر  پہ  ہے  کھڑی  کب  سے |بیٹھیے  آپ  کرسی  خالی  ہے |
280,Ghazal 281,پہلے  اپنایا  خار  پھولوں  کا |تب  کہیں  پایا  پیار  پھولوں  کا |میں  بھی  گلشن  سمیٹ  لایا  ہوں |اس  نے  مانگا  تھا  ہار  پھولوں  کا |یاد  آتی  ہے  اس  کی  مت  چھیڑو |ذکر  یوں  بار  بار  پھولوں  کا |تجھ  سے  ملنے  کے  بعد  یہ  جانا |کون  ہے  دست  کار  پھولوں  کا |پھیل  جا  بن  کے  خوشبو  گلشن  میں |چھین  لے  اختیار  پھولوں  کا |تیرے  چھونے  سے  ہی  تو  چلتا  ہے |آج  کل  روزگار  پھولوں  کا |دے  کے  اظہار  عشق  کرتے  ہیں |اس  سے  سمجھو  وقار  پھولوں  کا |جب  سے  عامر  عطاؔ  ہوا  عاشق |چڑھ  گیا  ہے  ادھار  پھولوں  کا |
281,Ghazal 282,کسی  طرح  تو  اسے  مار  دوں  جو  باہر  ہے |وہ  شخص  کیسے  مرے  گا  جو  میرے  اندر  ہے |سکھا  دیا  مجھے  آداب  گفتگو  تو  نے |مرے  لئے  تو  ترا  حسن  ہی  گرامر  ہے |اب  اس  کے  سامنے  سچ  بولنے  نہ  لگ  جانا |وہ  میرے  بارے  میں  پوچھے  تو  کہنا  بہتر  ہے |لو  اب  تو  بیٹھے  بٹھائے  ہی  دید  ہوتی  ہے |وبا  کا  دور  ہے  سو  آج  کل  وہ  گھر  پر  ہے |اب  ایسے  میں  مرے  دل  سے  دعا  ہی  نکلے  گی |وہ  سرخ  جوڑے  میں  جو  آج  بن  سنور  کر  ہے |پھر  اشک  ہو  گئے  بے  مول  جب  یہ  اس  نے  کہا |نکال  دوں  میں  تری  آنکھ  میں  جو  کنکر  ہے |ہر  ایک  راہ  سے  گزرا  ہوں  بے  نیازانہ |عطاؔ  غرض  کا  پجاری  نہیں  قلندر  ہے |
282,Ghazal 283,آنکھ  تو  ان  پڑھ  ہے  اور  نادان  ہے |دل  کی  خواہش  ایک  ہی  انسان  ہے |اس  لئے  سب  آگے  پیچھے  ہیں  مرے |تجھ  سے  جو  تھوڑی  بہت  پہچان  ہے |ہم  کھڑے  ہیں  دل  ہتھیلی  پر  لئے |حسن  والوں  پر  ہی  اس  کا  دھیان  ہے |تیرے  قدموں  کی  ضیافت  کے  لئے |میں  نے  چوکھٹ  پر  رکھا  گلدان  ہے |پاس  اک  گز  بھی  خوشی  کا  ہے  نہیں |اور  غم  کا  پورا  پورا  تھان  ہے |حکم  رب  کا  جب  تلک  ہوتا  نہیں |زندگی  کی  موت  خود  نگران  ہے |کیا  ملی  شہرت  کہ  سب  ملنے  لگے |وہ  بھی  جن  سے  دور  کی  پہچان  ہے |دل  میں  ہے  حرص  و  ہوس  کی  بو  بھری |اور  پھولوں  سے  سجا  دالان  ہے |غم  بھی  اترا  کر  خوشی  سے  کہہ  اٹھا |یہ  عطاؔ  تو  روز  کا  مہمان  ہے |
283,Ghazal 284,ہم  تو  روتے  ہیں  رونا  خواہش  کا |وہ  مزہ  لے  رہے  ہیں  بارش  کا |سب  مقدر  سے  مل  رہا  ہے  یہاں |زور  چلتا  رہے  گا  کوشش  کا |ورنہ  دنیا  میں  ہم  نہیں  آتے |کھیل  سارا  ہے  آزمائش  کا |سب  پرستار  اس  کے  ہو  جاؤ |ڈھنگ  آ  جائے  گا  پرستش  کا |تجھ  کو  پا  کر  زمین  رقص  میں  ہے |کھل  گیا  راز  سارا  گردش  کا |دل  میں  رکھتے  ہیں  یار  کی  تصویر |شوق  ہم  کو  نہیں  نمائش  کا |اس  کی  گردن  میں  وہ  حرارت  ہے |لطف  ملتا  ہے  قرب  آتش  کا |ریل  گاڑی  کے  انتظار  میں  ہوں |مل  چکا  ہے  پتہ  رہائش  کا |مجھ  کو  اردو  پسند  ہے  کہہ  کر |دل  دکھایا  ہے  اس  نے  انگلش  کا |
284,Ghazal 285,سچ  بتانا  کہ  میرے  بن  جاناں |کیسے  کٹتے  ہیں  تیرے  دن  جاناں |کس  کے  بازو  پہ  اب  چبھاؤ  گی |اپنے  اسکارف  کا  وہ  پن  جاناں |عشق  کے  امتحاں  سے  گزروں  گا |پرچے  ہوں  جس  قدر  کٹھن  جاناں |حکم  پر  حکم  نا  مناسب  ہے |تیرا  عاشق  نہیں  ہے  جن  جاناں |تل  کی  تعداد  جاننی  ہے  تجھے |موند  لے  آنکھ  بوسے  گن  جاناں |ہاتھ  جب  تھام  ہی  لئے  اس  کے |پھر  یہ  بستر  پہ  کیسا  گھن  جاناں |
285,Ghazal 286,عشق  میں  اب  خون  پانی  کیجیے |نذر  وحشت  یہ  جوانی  کیجیے |آپ  کے  ہاتھوں  میں  ہے  سانسوں  کی  ڈور |جتنی  چاہے  کھینچا  تانی  کیجیے |التجا  کر  کے  نہ  شرمندہ  کریں |حکمراں  ہیں  حکمرانی  کیجیے |مل  رہے  ہیں  ہم  پرانے  موڑ  پر |آپ  پھر  باتیں  پرانی  کیجیے |میں  بہت  مشکل  سے  ملتا  ہوں  حضور |مل  گیا  ہوں  میزبانی  کیجیے |میرا  تو  ہے  لب  کشا  ہونا  گناہ |آپ  ہی  جادو  بیانی  کیجیے |ذکر  کیجے  اب  عطاؔ  کے  شعر  کا |ختم  عامرؔ  کی  کہانی  کیجیے |
286,Ghazal 287,اس  طرح  تو  لگ  رہا  ہے  چاند  بھی  خطرے  میں  ہے |اس  سے  مل  کر  میں  نے  جانا  روشنی  خطرے  میں  ہے |اس  کی  صورت  دیکھ  کر  بولا  ستاروں  سے  قمر |یار  لگتا  ہے  کہ  اپنی  نوکری  خطرے  میں  ہے |اس  کے  ہاتھوں  میں  چھری  کو  دیکھ  کر  حیران  ہوں |انگلیاں  خطرے  میں  ہیں  یا  پھر  چھری  خطرے  میں  ہے |کیا  کہا  تم  نے  اسے  دیکھا  ہے  اپنے  شہر  میں |یعنی  اب  تو  شہر  کا  ہر  آدمی  خطرے  میں  ہے |کون  ہیرا  ہے  یہاں  اور  کون  ہے  ہیرا  نما |فرق  اتنا  سا  بتا  کر  جوہری  خطرے  میں  ہے |جھیل  سی  آنکھوں  میں  اس  کی  ڈوب  سکتی  ہے  کبھی |روک  لو  اس  کو  کوئی  جا  کر  ندی  خطرے  میں  ہے |بے  سر  و  پا  شعر  کہہ  کر  خوش  تھا  میں  عامر  عطاؔ |میرؔ  جی  سپنے  میں  بولے  شاعری  خطرے  میں  ہے |
287,Ghazal 288,خوشی  کا  ایک  لمحہ  چاہئے  تھا |گھڑی  بھر  ساتھ  تیرا  چاہئے  تھا |ملا  تھا  میں  مہینوں  بعد  تم  سے |تمہیں  سینے  سے  لگنا  چاہئے  تھا |میں  دنیا  گھومنے  بے  کار  نکلا |تری  آنکھوں  کو  تکنا  چاہئے  تھا |ہمیشہ  ہم  نے  کی  تیری  تمنا |ہمیں  کب  تیرے  جیسا  چاہئے  تھا |تجھے  سونپا  تھا  اپنا  آپ  میں  نے |تو  پھر  محفوظ  رکھنا  چاہئے  تھا |اسے  احوال  بتلانا  ہے  اپنا |کوئی  زخمی  پرندہ  چاہئے  تھا |تمہارے  عشق  نے  مارا  ہے  جس  کو |مجھے  وہ  شخص  زندہ  چاہئے  تھا |دغا  کر  کے  بھی  کتنے  مطمئن  ہو |تمہیں  تو  ڈوب  مرنا  چاہئے  تھا |اسے  بخشا  گیا  پھر  ہجر  جس  کو |جوانی  میں  بڑھاپا  چاہئے  تھا |سبھی  اچھے  ہوں  کب  چاہا  تھا  میں  نے |مجھے  اک  دوست  اچھا  چاہئے  تھا |پھنسے  ہیں  اب  وہی  مشکل  ڈگر  میں |جنہیں  آسان  رستہ  چاہئے  تھا |کوئی  بیوہ  کے  دکھ  کو  کیا  سمجھتا |سبھوں  کو  گھر  میں  حصہ  چاہئے  تھا |میں  سمجھا  وہ  مری  خاطر  کھڑی  ہے |مگر  اس  کو  تو  رکشا  چاہئے  تھا |
288,Ghazal 289,چلتے  جاتے  ہیں  پر  نہیں  آتی |آخری  رہگزر  نہیں  آتی |ہم  کو  بے  چین  کر  کے  رکھتی  ہے |ایک  شے  جو  نظر  نہیں  آتی |آنکھ  میں  کچھ  چلا  گیا  شاید |آنکھ  یوںہی  تو  بھر  نہیں  آتی |بیٹھے  بیٹھے  خیال  آتا  ہے |ان  کی  کوئی  خبر  نہیں  آتی |اس  قدر  کم  دکھائی  دیتا  ہے |ایک  صورت  نظر  نہیں  آتی |وہ  بلا  میرے  سر  میں  رہتی  ہے |جو  بلا  میرے  سر  نہیں  آتی |روز  پرسش  کو  لوگ  آتے  ہیں |موت  جب  وقت  پر  نہیں  آتی |
289,Ghazal 290,درد  دل  ہے  نہ  فلسفہ  مرے  پاس |دال  روٹی  کا  مسئلہ  مرے  پاس |پاس  میرے  بھی  ہے  تری  ہی  دعا |کاش  ہوتا  ترا  خدا  مرے  پاس |آگہی  آ  گئی  تو  آ  ہی  گئی |اب  نہیں  کوئی  راستہ  مرے  پاس |ایک  پل  ایک  پل  نہ  روک  سکا |وقت  میرا  تھا  کب  مرا  مرے  پاس |سست  راتوں  میں  جس  نے  چھوڑا  تھا |تیز  بارش  میں  آ  گیا  مرے  پاس |تم  پری  زاد  ہو  میں  آدم  ہوں |ایسے  بے  سدھ  نہ  بیٹھنا  مرے  پاس |واقعہ  یہ  ہے  تو  جو  آ  نہ  سکا |تب  سے  میں  بھی  نہ  آ  سکا  مرے  پاس |میرا  غم  بھی  ہے  تیرے  غم  جیسا |ہے  پر  اس  غم  کی  انتہا  مرے  پاس |درد  جالی  ہیں  اشک  نقلی  ہیں |ایک  ہے  نیند  کی  دوا  مرے  پاس |وقت  کا  کیا  قصور  وقت  تھا  وہ |تو  بھی  عامرؔ  کہاں  رہا  مرے  پاس |
290,Ghazal 291,ابھی  قبول  ہے  مجھ  کو  اداس  ہو  جانا |ابھی  نصیب  ہے  قدموں  میں  ان  کے  سو  جانا |کسی  کتاب  سے  کیسے  کوئی  نکلتا  ہے |کسی  کتاب  سے  ٹوٹا  گلاب  تو  جانا |تری  شبیہ  میں  دیکھا  جہاں  میں  جو  دیکھا |تری  مثال  سے  جانا  جہاں  میں  جو  جانا |زمانہ  ایک  میں  تحلیل  کر  رہا  ہے  مگر |ہمیشہ  میں  نے  سفید  و  سیہ  کو  دو  جانا |یہ  کس  کے  اشک  پڑے  ہیں  یہ  قبر  کس  کی  ہے |یہ  کون  روک  رہا  ہے  کسی  کا  کھو  جانا |یہ  کتنی  مرتبہ  کتنوں  کے  ساتھ  ہوتا  ہے |نکل  کر  ایک  سفر  پر  سفر  کا  ہو  جانا |بلا  کے  شعر  تھے  عامرؔ  بلا  کا  شور  بھی  تھا |بلا  کا  شہر  تھا  جس  نے  نہ  آپ  کو  جانا |
291,Ghazal 292,اب  وہ  سب  کچھ  کر  رہے  ہیں  دوستی  کی  آڑ  میں |غیر  ممکن  تھا  جو  شاید  دشمنی  کی  آڑ  میں |اس  قدر  نخرے  نہ  کر  اے  موت  آ  جا  سامنے |کب  تلک  چھپ  کر  رہے  گی  زندگی  کی  آڑ  میں |آج  اک  محفل  میں  جب  اس  سے  نظر  ٹکرا  گئی |ہم  نے  کہہ  دی  دل  کی  باتیں  شاعری  کی  آڑ  میں |اک  سلیقے  سے  کیا  ہے  پھول  دے  کر  پھول  کو |عشق  کا  اظہار  چودہ  فروری  کی  آڑ  میں |پچھلی  شب  کا  واقعہ  اب  کیا  بتاؤں  دوستوں |چوم  آیا  چاند  کو  میں  تیرگی  کی  آڑ  میں |
292,Ghazal 293,بڑے  دن  سے  ہرے  ہیں  پات  یہاں |کوئی  ٹکتی  نہیں  ہے  بات  یہاں |کہاں  سیکھے  تھے  نام  آدم  نے |کہاں  تحقیق  سے  نجات  یہاں |وہی  لکھتے  ہیں  جو  نصاب  میں  ہے |وہی  تقدیر  سی  ہے  بات  یہاں |یہ  تکلف  کا  کوئی  باب  نہیں |لگی  رہتی  ہے  احتیاط  یہاں |جی  مرا  نام  ویسے  عامرؔ  ہے |کھڑا  ملتا  ہوں  روز  رات  یہاں |
293,Ghazal 294,بدن  اتار  کے  کپڑے  بدل  رہا  ہے  کوئی |نئی  سرشت  پہن  کر  نکل  رہا  ہے  کوئی |قدم  قدم  پہ  اندھیرا  بھی  بڑھتا  جاتا  ہے |گمان  ہوتا  ہے  پیچھے  بھی  چل  رہا  ہے  کوئی |یقین  ہی  نہیں  آتا  وہ  کیسے  بول  پڑا |مرا  خیال  تھا  بس  وہم  پل  رہا  ہے  کوئی |بڑا  گمان  ہے  وعدوں  پہ  ٹال  رکھا  ہے |حضور  آپ  کے  ٹالے  سے  ٹل  رہا  ہے  کوئی |میں  اپنی  ذات  میں  اترا  تو  میں  نے  یہ  دیکھا |بہت  خموشی  سے  باہر  نکل  رہا  ہے  کوئی |تماشہ  آدھا  ادھورا  ہے  دیکھیے  عامرؔ |تصورات  کو  آنکھوں  پہ  مل  رہا  ہے  کوئی |
294,Ghazal 295,کیا  کسی  رابطے  میں  رکھا  ہے |ہم  نے  دل  راستے  میں  رکھا  ہے |اب  خداؤں  کی  کیا  ضرورت  ہے |آئنہ  بت  کدہ  میں  رکھا  ہے |نا  تمہاری  خطا  ہے  نا  میری |مسئلہ  مسئلے  میں  رکھا  ہے |رات  رکھی  ہے  اس  نے  دن  کے  بعد |آپ  کو  فائدے  میں  رکھا  ہے |کیا  رکھا  ہے  پرانی  چیزوں  میں |جو  نیا  ہے  نئے  میں  رکھا  ہے |اگلے  وقتوں  پہ  سوچ  کر  عامرؔ |وقت  کو  قاعدے  میں  رکھا  ہے |
295,Ghazal 296,کیا  کسی  رابطے  میں  رکھا  ہے |ہم  نے  دل  راستے  میں  رکھا  ہے |اب  خداؤں  کی  کیا  ضرورت  ہے |آئنہ  بت  کدے  میں  رکھا  ہے |نا  تمہاری  خطا  ہے  نا  میری |مسئلہ  مسئلے  میں  رکھا  ہے |رات  رکھی  ہے  اس  نے  دن  کے  بعد |آپ  کو  فائدے  میں  رکھا  ہے |اس  کو  انداز  ہے  تسلسل  کا |زلف  کو  سلسلے  میں  رکھا  ہے |کیا  رکھا  ہے  پرانی  چیزوں  میں |جو  نیا  ہے  نئے  میں  رکھا  ہے |اگلے  وقتوں  پہ  سوچ  کر  عامرؔ |وقت  کو  قاعدے  میں  رکھا  ہے |
296,Ghazal 297,کچھ  بھی  نہیں  رہا  ہے  عہد  وفا  کہ  تھا |دلی  جو  شہر  دل  تھا  جو  کچھ  بھی  تھا  کہ  تھا |ثابت  نہیں  کسی  سے  اک  زاویہ  کہ  تھا |ثابت  کی  ہر  کمی  سے  ثابت  ہوا  کہ  تھا |سب  کو  ملا  مسیحا  سب  سے  نہیں  ملا |کچھ  کا  تڑپ  کے  مرنا  اک  فیصلہ  کہ  تھا |جب  بھی  وہی  خدا  تھا  اب  بھی  وہی  خدا |اک  تھا  خدا  نہیں  تھا  اک  ہے  خدا  کہ  تھا |جاتے  ہیں  سب  فلک  کو  آئے  فلک  سے  کچھ |اک  سلسلہ  ہے  جاری  اک  سلسلہ  کہ  تھا |آنکھیں  بھی  رقص  میں  تھیں  رومی  بھی  رقص  میں |بس  رقص  رہ  گیا  ہے  اک  فلسفہ  کہ  تھا |تیرا  سراب  چہرہ  صحرائے  وقت  میں |لگتا  رہا  نہیں  ہے  دکھتا  رہا  کہ  تھا |مدھم  سی  روشنی  تھی  ہلکا  سا  چاند  تھا |دل  کو  سکون  عامرؔ  آنسو  بہا  کہ  تھا |
297,Ghazal 298,ہم  پہ  لازم  تھا  پہنچنا  سو  یہاں  تک  پہنچے |شوق  رکتا  ہی  نہیں  چاہے  جہاں  تک  پہنچے |لا  مکاں  سے  جو  چلے  کون  و  مکاں  تک  پہنچے |بے  کرانی  سے  گئے  حد  گماں  تک  پہنچے |کوئی  صحرا  کو  چلا  کوئی  سمندر  کو  گیا |تیری  آنکھوں  کے  سخن  اہل  جہاں  تک  پہنچے |کوئی  اپنی  بھی  تو  لے  جائے  کبھی  بات  وہاں |کتنے  پیغام  وہاں  سے  تو  یہاں  تک  پہنچے |دل  کا  الجھاؤ  ہے  داغ  دل  آدم  عامرؔ |دل  کو  معلوم  نہیں  داغ  یہاں  تک  پہنچے |
298,Ghazal 299,ناروا  ثبت  کیا  کن  کا  اشارہ  کر  کے |دیکھنا  ہے  یہ  تماشا  بھی  دوبارہ  کر  کے |حق  پسندی  نے  کہاں  چین  دلوں  کو  بخشا |لوگ  امید  پہ  آئے  تھے  سہارا  کر  کے |مصلحت  پا  کے  مؤرخ  نے  کیا  دفن  اسے |لوگ  خوش  تھے  انہیں  یادوں  پہ  گزارا  کر  کے |چند  تاجر  ہیں  کچھ  عاشق  ہیں  اور  اک  دو  شاعر |دل  کے  بازار  میں  بیٹھے  ہیں  خسارہ  کر  کے |اک  لقب  دے  کے  اسے  نام  و  نشاں  چھین  لیا |عشق  کا  قیس  نے  یہ  نقش  ابھارا  کر  کے |کب  لکھے  سے  ہی  ہوا  کوئی  کسی  کا  عامرؔ |آپ  خود  کے  بھی  ہوئے  خود  کو  گوارہ  کر  کے |
299,Ghazal 300,ناز  پر  یہ  گداز  کیسے  ہے |تو  حقیقت  مجاز  کیسے  ہے |مجھ  کو  دھڑکن  کا  ہے  سدا  دھڑکا |نا  دھڑکنے  سے  باز  کیسے  ہے |یہ  جہاں  ہے  جہاں  بھی  دیکھو  گے |پھر  نشیب  و  فراز  کیسے  ہے |کوئی  کوفہ  و  کربلا  میں  شہید |کوئی  محمود  ایاز  کیسے  ہے |زندگی  کا  یا  موت  کا  ہو  شعور |یہ  مجھے  بے  ریاض  کیسے  ہے |اے  مرے  خواب  تو  اگر  ہے  گماں |تو  حقیقت  نواز  کیسے  ہے |جب  نہیں  ہے  کسی  کو  میرا  لحاظ |مجھ  کو  سب  کا  لحاظ  کیسے  ہے |جو  نہیں  وقت  کاٹتے  کٹتا |حال  کا  امتیاز  کیسے  ہے |رشک  مخلوق  آدمی  عامرؔ |اک  قلم  کی  بیاض  کیسے  ہے |
300,Ghazal 301,اس  مسافت  میں  کتنے  در  گزرے |تیری  منزل  سے  ہم  کدھر  گزرے |تھے  مسافر  سفر  جچا  نہ  جنہیں |قافلے  ان  پہ  رات  بھر  گزرے |میری  آنکھوں  کو  چھوڑنے  والے |میرا  دروازہ  بند  کر  گزرے |رات  پابند  ہے  تو  دن  بخشو |آ  بھی  جاؤ  کہ  دوپہر  گزرے |بد  گمانی  سے  کیا  بچیں  گے  ہم |بد  گمانی  جو  آپ  پر  گزرے |کیا  گزرتی  رہی  گزرنے  تک |اور  گزرے  تو  بے  اثر  گزرے |بزم  ہستی  میں  یار  عامرؔ  خاں |مرنے  آئے  تھے  اور  کر  گزرے |
301,Ghazal 302,میں  رہا  عمر  بھر  یہیں  کا  رہا |میں  کناروں  پہ  بھی  زمیں  کا  رہا |لے  گیا  وقت  تیرا  نقش  کہاں |جو  کہیں  تھا  نہ  پھر  کہیں  کا  رہا |میرے  آنگن  میں  اک  کلی  نہ  ملی |کوئی  قصہ  نہ  نازنیں  کا  رہا |تھا  یہ  تحفہ  اگرچہ  میرے  لیے |تیرا  خنجر  تو  آستیں  کا  رہا |تیرا  انکار  خاموشی  سے  ہوا |بہت  اصرار  پھر  نہیں  کا  رہا |وہ  جو  ٹھہرے  کہیں  وہیں  نہ  رہے |میرا  عامرؔ  کہاں  کہیں  کا  رہا |
302,Ghazal 303,دیکھو  یہ  اس  کا  دیکھنا  دیکھے  سے  آئے  گا |اور  پھر  جو  دیکھ  لو  گے  تو  دیکھا  نہ  جائے  گا |یہ  ایسی  منزلیں  ہیں  کہ  رستہ  نہیں  کوئی |سامان  باندھ  لو  گے  تو  رستہ  بلائے  گا |بے  دست  و  پا  تھا  شب  میں  تری  یاد  کے  سبب |اتنا  کہ  لگ  رہا  تھا  کہ  تو  چھوٹ  جائے  گا |کھو  ہی  گئی  زبان  خموشی  کے  درمیان |صحرا  میں  کوئی  شور  بھی  کب  تک  مچائے  گا |عامرؔ  تجھے  پتا  ہی  نہیں  اصلیت  ہے  کیا |لیکن  یہ  خواب  میں  بھی  سفر  کٹ  ہی  جائے  گا |
303,Ghazal 304,گزرے  ہوئے  وقتوں  کا  نشاں  تھا  تو  کہاں  تھا |ہم  سے  جو  نہاں  ہے  وہ  عیاں  تھا  تو  کہاں  تھا |اس  طرح  لپٹتی  ہے  اداسی  کہ  یہ  سوچیں |دو  پل  کی  خوشی  کا  جو  گماں  تھا  تو  کہاں  تھا |بستی  کا  تقاضہ  ہے  کہیں  ہیں  تو  کہاں  ہیں |مجنوں  کا  بیاباں  میں  مکاں  تھا  تو  کہاں  تھا |بیٹھا  ہے  مرے  پاس  کہ  چلنا  نہیں  ممکن |صحبت  کی  حدوں  کا  جو  نشاں  تھا  تو  کہاں  تھا |اب  سوچتے  ہیں  بیٹھ  کے  گلشن  کی  فضا  میں |صحرا  میں  ہمارا  جو  مکاں  تھا  تو  کہاں  تھا |پیری  ہے  بزرگی  ہے  بڑھاپا  ہے  کہ  کیا  ہے |اس  کرب  میں  رہنا  کہ  جواں  تھا  تو  کہاں  تھا |نشہ  ہی  نہیں  سب  کا  بھرم  ٹوٹ  رہا  تھا |سنتے  تھے  کوئی  پیر  مغاں  تھا  تو  کہاں  تھا |عامرؔ  کو  ہمیں  ڈھونڈ  کے  لائیں  ہیں  بہ  مشکل |کہتے  ہیں  وہ  پہلے  سے  یہاں  تھا  تو  کہاں  تھا |
304,Ghazal 305,پڑھ  لے  گا  کوئی  رات  کی  روئی  ہوئی  آنکھیں |ہر  سمت  ہیں  آرام  سے  سوئی  ہوئی  آنکھیں |جن  لوگوں  کی  منزل  پہ  نظر  ہوتی  ہے  ہر  دم |ان  کا  ہی  تماشا  ہیں  یہ  کھوئی  ہوئی  آنکھیں |دن  بھر  تو  جمے  رہتے  ہیں  پلکوں  پہ  وہی  خواب |کیوں  ہوش  میں  لاتی  نہیں  دھوئی  ہوئی  آنکھیں |آنکھوں  کا  جمال  آپ  کو  معلوم  ہی  کیا  ہے |دیکھیں  ہیں  کبھی  رات  وہ  سوئی  ہوئی  آنکھیں |دل  ہے  کہ  تجھے  پائیں  بکھر  جائیں  اے  مولا |بینائی  کے  دھاگے  میں  پروئی  ہوئی  آنکھیں |کچھ  بھی  نہ  دکھا  معجزہ  تھا  ہی  یہی  عامرؔ |کھولی  گئیں  زمزم  سے  بھگوئی  ہوئی  آنکھیں |
305,Ghazal 306,کب  سے  آدھا  ہے  ماہتاب  مرا |پورا  ہوتا  نہیں  ہے  خواب  مرا |جس  کی  چاہت  ہی  ایک  نیکی  ہو |اس  پہ  قربان  ہر  ثواب  مرا |تیری  دنیا  ہے  خواب  کی  دنیا |میری  آنکھوں  میں  ہے  سراب  مرا |سرخ  سا  چاند  اور  سیاہ  سی  رات |ان  کی  زلفوں  میں  ہو  گلاب  مرا |مجھ  کو  دیوانگی  کا  ہوش  نہیں |ہوش  ہی  رہ  گیا  جواب  مرا |کب  سے  بیٹھا  ہوا  ہوں  چوکھٹ  پہ |جانے  کس  سمت  میں  ہے  باب  مرا |تارے  گنتے  ہوئے  لگا  عامرؔ |کچھ  بگڑ  ہی  گیا  حساب  مرا |
306,Ghazal 307,جو  چاہتے  ہو  سو  کہتے  ہو  چپ  رہنے  کی  لذت  کیا  جانو |یہ  راز  محبت  ہے  پیارے  تم  راز  محبت  کیا  جانو |الفاظ  کہاں  سے  لاؤں  چھالے  کی  ٹپک  کو  سمجھاؤں |اظہار  محبت  کرتے  ہو  احساس  محبت  کیا  جانو |کیا  حسن  کی  بھیک  بھی  ہوتی  ہے  جب  چٹکی  چٹکی  جڑتی  ہے |ہم  اہل  غرض  جانیں  اس  کو  تم  صاحب  دولت  کیا  جانو |ہے  فرق  بڑا  اے  جان  رضاؔ  دل  دینے  میں  دل  لینے  میں |الفت  کا  تعلق  جان  کے  بھی  رشتے  کی  نزاکت  کیا  جانو |
307,Ghazal 308,اللہ  نظر  کوئی  ٹھکانہ  نہیں  آتا |آنے  کو  چلے  آتے  ہیں  جانا  نہیں  آتا |کہہ  دوں  تو  مزے  پر  یہ  فسانہ  نہیں  آتا |ٹھہروں  تو  پلٹ  کر  یہ  زمانہ  نہیں  آتا |یوں  روز  ہوا  کرتے  تھے  بے  ساختہ  چکر |اب  آج  بلایا  ہے  تو  جانا  نہیں  آتا |تدبیر  سی  تدبیر  دعاؤں  سی  دعائیں |سب  آتا  ہے  تقدیر  بنانا  نہیں  آتا |
308,Ghazal 309,یہی  اچھا  ہے  جو  اس  طرح  مٹائے  کوئی |آپ  بھی  پھر  مجھے  ڈھونڈے  تو  نہ  پائے  کوئی |کوندتی  برق  نہ  دیتی  ہو  جہاں  فرصت  دید |تاب  کیا  ہے  جو  وہاں  آنکھ  اٹھائے  کوئی |بندشیں  عشق  میں  دنیا  سے  نرالی  دیکھیں |دل  تڑپ  جائے  مگر  لب  نہ  ہلائے  کوئی |
309,Ghazal 310,ستاروں  کی  گنتی  ہے  ہم  جانتے  ہیں |ابھی  رات  باقی  ہے  ہم  جانتے  ہیں |یہ  شہرت  مجازی  ہے  ہم  جانتے  ہیں |کہ  ہے  بھی  نہیں  بھی  ہے  ہم  جانتے  ہیں |بہت  ساری  اچھی  سی  خوش  فہمیوں  کی |جو  قیمت  ادا  کی  ہے  ہم  جانتے  ہیں |گلستاں  نظارے  درخت  اک  محرم |جو  دل  پہ  گزرتی  ہے  ہم  جانتے  ہیں |یہ  زلف  خیال  خطا  ہے  نہ  کھولو |یہ  کھل  کر  جو  کرتی  ہے  ہم  جانتے  ہیں |یہ  ذات  خدا  ہے  یہ  دکھتی  ہے  دیکھو |مگر  کس  نے  دیکھی  ہے  ہم  جانتے  ہیں |بیک  وقت  ضبط  و  ہوس  کر  کے  عامرؔ |طبیعت  جو  بگڑی  ہے  ہم  جانتے  ہیں |
310,Ghazal 311,ان  کے  ستم  بھی  کہہ  نہیں  سکتے  کسی  سے  ہم |گھٹ  گھٹ  کے  مر  رہے  ہیں  عجب  بے  بسی  سے  ہم |یادش  بخیر  دل  کا  خیال  آ  کے  رہ  گیا |اس  بے  دلی  میں  جیتے  ہیں  کس  بے  حسی  سے  ہم |جو  دل  میں  تھا  وہ  ملتا  ہے  ساتھ  اپنے  خاک  میں |تم  دور  اور  کہہ  نہ  سکے  کچھ  کسی  سے  ہم |
311,Ghazal 312,کروں  گا  عشق  وراثت  کا  کچھ  بتاؤں  گا  نئیں |میں  اک  غریب  کی  بیٹی  کو  آزماؤں  گا  نئیں |انہیں  کہو  کہ  بہت  ڈھیر  شور  و  شر  نہ  کریں |میں  ڈر  گیا  تو  کئی  روز  مسکراؤں  گا  نئیں |تسلی  دوں  گا  تو  مر  جائے  گی  وہ  لڑکی  ہے |میں  جانے  دوں  گا  گلے  سے  اسے  لگاؤں  گا  نئیں |اسے  خبر  بھی  نہیں  ہوگی  اتنا  چاہوں  گا |اسے  پتہ  بھی  نہیں  ہوگا  میں  بتاؤں  گا  نئیں |یہ  راستہ  بڑی  مشکل  سے  طے  کیا  میں  نے |یہ  فاصلہ  ہے  دلوں  کا  اسے  مٹاؤں  گا  نئیں |ترا  مطالبہ  ہے  تیری  یاد  کے  آنسو |میں  اب  کے  رویا  تو  آنکھوں  کو  بھی  بچاؤں  گا  نئیں |اور  اب  کی  سالگرہ  پر  پلان  کیا  ہے  ترا |اور  اب  کی  بار  تو  میں  سامنے  بھی  آؤں  گا  نئیں |میں  تجھ  سے  آنکھ  ملا  کر  غزل  سناؤں  گا |میں  خود  کو  ڈوبتا  دیکھوں  گا  اور  بچاؤں  گا  نئیں |
312,Ghazal 313,حسن  کی  فطرت  میں  دل  آزاریاں |اس  پہ  ظالم  نت  نئی  تیاریاں |متصل  طفلی  سے  آغاز  شباب |خواب  کے  آغوش  میں  بیداریاں |سوچ  کر  ان  کی  گلی  میں  جائے  کون |بے  ارادہ  ہوتی  ہیں  تیاریاں |درد  دل  اور  جان  لیوا  پرسشیں |ایک  بیماری  کی  سو  بیماریاں |اور  دیوانے  کو  دیوانہ  بناؤ |اللہ  اللہ  اتنی  خاطر  داریاں |بندھ  رہا  ہے  اے  رضاؔ  رخت  سفر |ہو  رہی  ہیں  کوچ  کی  تیاریاں |
313,Ghazal 314,مایوس  خود  بہ  خود  دل  امیدوار  ہے |اس  گل  میں  بو  خزاں  کی  ہے  رنگ  بہار  ہے |طے  ہو  چکیں  شکست  تمنا  کی  منزلیں |اب  اس  کے  بعد  گریۂ  بے  اختیار  ہے |اس  بے  وفا  سے  کر  کے  وفا  مر  مٹا  رضاؔ |اک  قصۂ  طویل  کا  یہ  اختصار  ہے |
314,Ghazal 315,دوسرا  عشق  مری  جان  نہیں  کر  سکتا |یہ  ترا  حافظ  قرآن  نہیں  کر  سکتا |ایسی  حالت  میں  ترے  خواب  سے  لوٹا  ہے  یہ  جسم |میں  ابھی  وصل  کا  سامان  نہیں  کر  سکتا |دسترس  میں  ہے  مری  کیف  بھی  کیفیت  بھی |زخم  بھر  کر  مجھے  حیران  نہیں  کر  سکتا |ان  پہ  غالب  ہے  کئی  چہروں  کے  اشراک  کا  دین |تو  ان  آنکھوں  کو  مسلمان  نہیں  کر  سکتا |پہلی  قسطوں  میں  تری  موت  نہیں  ہو  سکتی |اپنے  تھیٹر  کو  میں  ویران  نہیں  کر  سکتا |یہ  مرا  آخری  پتھر  ہے  تری  یاد  میں  دوست |اب  میں  پانی  کو  پریشان  نہیں  کر  سکتا |
315,Ghazal 316,وفا  کے  دعووں  پہ  ہنس  رہا  تھا |مجھے  نیا  ہجر  ہو  گیا  تھا |بہت  ہی  بد  شکل  نکلی  دنیا |میں  پہلے  پردے  پہ  دیکھتا  تھا |اسے  بتاتا  تھا  میری  باتیں |خدا  مری  کال  سن  رہا  تھا |سمجھ  میں  کیا  آتا  میرا  لہجہ |کسی  کی  باتوں  میں  آ  گیا  تھا |اتار  پھینکی  تھی  شام  سر  سے |ابھی  تو  پارا  نہیں  چڑھا  تھا |تم  آج  تک  رو  رہے  ہو  جو  غم |وہ  دو  دنوں  سے  زیادہ  کا  تھا |غریب  بیوہ  کا  ہاتھ  تھاما |مدینے  جانے  کا  راستہ  تھا |اور  اس  کی  ہریانوی  زباں  تھی |اور  اس  کے  ہاتھوں  میں  اک  گھڑا  تھا |یہ  جملہ  جو  پہلے  کہہ  دیا  ہے |یہ  وصل  کے  عین  بعد  کا  تھا |
316,Ghazal 317,قسمت  میں  خوشی  جتنی  تھی  ہوئی  اور  غم  بھی  ہے  جتنا  ہونا  ہے |گھر  پھونک  تماشا  دیکھ  چکے  اب  جنگل  جنگل  رونا  ہے |ہستی  کے  بھیانک  نظارے  ساتھ  اپنے  چلے  ہیں  دنیا  سے |یہ  خواب  پریشاں  اور  ہم  کو  تا  صبح  قیامت  سونا  ہے |دم  ہے  کہ  ہے  اکھڑا  اکھڑا  سا  اور  وہ  بھی  نہیں  آ  چکتے  ہیں |قسمت  میں  ہو  مرنا  یا  جینا  اب  ہو  بھی  چکے  جو  ہونا  ہے |دل  ہی  تو  ہے  آخر  بھر  آیا  تم  چیں  بہ  جبیں  کیوں  ہوتے  ہو |ہم  تم  کو  بھلا  کچھ  کہتے  ہیں  تقدیر  کا  اپنی  رونا  ہے |غم  کاہے  کا  یارو  ماتم  کیا  بدلو  گے  نظام  عالم  کیا |مرنا  تھا  رضاؔ  کو  مرتا  ہے  یہ  کاہے  کا  رونا  دھونا  ہے |
317,Ghazal 318,شرافت  چھین  لیتی  ہے  صداقت  چھین  لیتی  ہے |قلم  کاروں  سے  خودداری  ضرورت  چھین  لیتی  ہے |ریا  کاری  سے  بچئے  یہ  بہت  زہریلی  ناگن  ہے |یہ  ناگن  زندگی  بھر  کی  عبادت  چھین  لیتی  ہے |زمانے  میں  ضروری  ہے  بہت  تعلیم  کا  ہونا |جہالت  آدمی  سے  آدمیت  چھین  لیتی  ہے |بھری  ہو  جیب  تو  انساں  نشے  میں  چور  رہتا  ہے |ذرا  سی  تنگ  دستی  سب  نزاکت  چھین  لیتی  ہے |اگر  جنت  کی  چاہت  ہے  تو  خدمت  شرط  ہے  ماں  کی |اگر  ماں  روٹھ  جاتی  ہے  تو  جنت  چھین  لیتی  ہے |جہاں  تک  ہو  سکے  عالم  کسی  سے  قرض  مت  لینا |میاں  یہ  قرض  داری  خیروبرکت  چھین  لیتی  ہے |
318,Ghazal 319,کب  پھول  کھلیں  شغل  چھڑے  جامہ  دری  کا |دیوانوں  کو  چسکہ  ہے  اسی  خوش  خبری  کا |سوئے  تھے  سر  شام  کھلی  پچھلے  پہر  آنکھ |منہ  دیکھ  کے  اٹھے  ہیں  چراغ  سحری  کا |کچھ  اپنی  طرف  میری  نگاہوں  سے  بھی  دیکھو |اس  رخ  سے  بھی  اک  باب  کھلے  خود  نگری  کا |ناساز  ہوائے  پر  پرواز  نہ  ہو  جائے |موسم  تو  گیا  خیر  سے  بے  بال  و  پری  کا |یہ  چاند  یہ  سورج  یہ  اندھیرا  یہ  اجالا |منہ  دیکھ  رہا  ہے  سفری  ہر  سفری  کا |قائم  نہیں  رہتی  ہیں  کسی  شے  پہ  نگاہیں |اب  کوئی  ٹھکانا  ہے  پریشاں  نظری  کا |فطرت  ہی  سے  ملتی  ہے  رضاؔ  داد  سخن  بھی |جب  فرض  ادا  ہوتا  ہے  پیغامبری  کا |
319,Ghazal 320,سوچ  کیا  اس  کا  ملا  کیا  اور  کیا  مطلوب  تھا |خواب  ہی  ٹھہرا  تو  جتنی  دیر  دیکھا  خوب  تھا |آگ  دے  دے  کر  بحد  آشیاں  یہ  انتقام |تنکا  تنکا  کیوں  کسی  کو  اس  قدر  محبوب  تھا |وہ  نگاہوں  کے  پیام  اور  وہ  پیاموں  کی  بہار |دیکھیے  میری  طرف  وہ  بھی  زمانہ  خوب  تھا |اب  تو  سودائے  محبت  ہے  فقط  دیوانگی |ورنہ  سودائے  محبت  کا  بھی  اک  اسلوب  تھا |کب  کھلا  عقدہ  رضاؔ  جب  کر  چکے  اظہار  شوق |مدعا  جائز  تھا  حرف  مدعا  معیوب  تھا |
320,Ghazal 321,ہے  مذاق  زندہ  دلی  یہی  اسی  مصلحت  نے  مزا  دیا |نہ  جدا  ہو  دل  سے  کسک  کبھی  وہ  مزاج  درد  بنا  دیا |میں  ابھی  کہاں  تھا  دل  حزیں  جو  کھلی  ہے  آنکھ  تو  کچھ  نہیں |مرا  فرش  خاک  تو  ہے  وہیں  مجھے  عرش  خواب  نے  کیا  دیا |کوئی  حق  تھا  جس  کا  گلہ  کروں  کوئی  تم  سے  کہنے  کی  بات  ہے |کہ  ہنسی  خوشی  کے  سلوک  کا  جو  رواج  تھا  وہ  اٹھا  دیا |مرے  درد  دل  کی  کسے  خبر  کہ  غریب  دل  کا  پیامبر |وہی  رنگ  رخ  تھا  کسی  قدر  جو  ہنسی  میں  سب  نے  اڑا  دیا |ہے  مغالطہ  بھی  عجیب  شے  وہ  نہ  یاد  آئے  گا  تا  بہ  کے |جو  چھپا  کے  اپنے  ہی  ذہن  میں  یہ  سمجھ  لیا  کہ  بھلا  دیا |رہ  و  رسم  عشق  کی  منزلیں  وہ  نزاکتیں  وہ  لطافتیں |کبھی  لطف  آفت  جاں  بنا  کبھی  جھڑکیوں  نے  مزا  دیا |وہ  تلون  دم  ہوش  تھا  کبھی  کچھ  بنے  کبھی  کچھ  بنے |یہ  جنون  عشق  کی  شان  ہے  جو  بنا  دیا  سو  بنا  دیا |یہ  چراغ  میری  امید  کا  یہ  گھڑی  گھڑی  ترا  مشغلہ |کبھی  دور  ہی  سے  جلا  دیا  کبھی  پاس  آ  کے  بجھا  دیا |جو  نظر  ملی  تو  یہ  سوچ  تھا  کہ  سوال  آپ  سے  کیا  کروں |جو  کیا  سوال  تو  سوچ  ہے  کہ  جواب  آپ  نے  کیا  دیا |ہے  رضاؔ  یہ  حسب  مقام  دل  کہ  پیام  دل  ہو  بہ  نام  دل |کوئی  قدردان  کلام  دل  کہیں  مل  گیا  تو  سنا  دیا |
321,Ghazal 322,ہمیں  نے  ان  کی  طرف  سے  منا  لیا  دل  کو |وہ  کرتے  عذر  تو  یہ  اور  بھی  گراں  ہوتا |سمجھ  تو  یہ  کہ  نہ  سمجھے  خود  اپنا  رنگ  جنوں |مزاج  یہ  کہ  زمانہ  مزاج  داں  ہوتا |بھری  بہار  کے  دن  ہیں  خیال  آ  ہی  گیا |اجڑ  نہ  جاتا  تو  پھولوں  میں  آشیاں  ہوتا |دماغ  عرش  پہ  ہے  تیرے  در  کی  ٹھوکر  سے |نصیب  ہوتا  جو  سجدہ  تو  میں  کہاں  ہوتا |
322,Ghazal 323,زمانے  پر  عیاں  میرا  ہنر  ہونے  نہیں  دیتا |نہ  جانے  کیوں  مجھے  وہ  معتبر  ہونے  نہیں  دیتا |وہ  ظالم  اپنی  یادوں  سے  سدا  آباد  رکھتا  ہے |مرے  ٹوٹے  ہوئے  دل  کو  کھنڈر  ہونے  نہیں  دیتا |خدا  کے  فضل  سے  پائی  ہے  وہ  احساس  کی  دولت |کسی  بھی  بات  کو  میں  درگزر  ہونے  نہیں  دیتا |ہمیشہ  اس  ادا  سے  وہ  مری  امداد  کرتا  ہے |ذرا  بھی  میری  غیرت  کو  خبر  ہونے  نہیں  دیتا |کئی  موسم  کوئی  رت  ہو  تصور  اس  کے  چہرے  کا |کسی  جلوے  کو  محبوب  نظر  ہونے  نہیں  دیتا |تو  مجھ  سے  اس  کی  یادوں  کا  اثاثہ  چھین  لے  یا  رب |یہ  میری  خواہشوں  کو  مختصر  ہونے  نہیں  دیتا |
323,Ghazal 324,کبھی  شفق  تو  کبھی  گل  کبھی  جناں  مہکے |تمہارے  نقش  قدم  بھی  کہاں  کہاں  مہکے |کوئی  امین  صداقت  ادھر  سے  گزرا  ہے |قدم  قدم  پہ  جو  یوں  راہ  امتحاں  مہکے |یہ  کس  کے  نام  کی  خوشبو  ہے  میرے  شعروں  میں |نفس  نفس  ہے  معطر  مشام  جاں  مہکے |چمن  بدوش  وہ  آئے  مرے  تصور  میں |مرے  خیال  و  معانی  کا  کل  جہاں  مہکے |یہ  کس  نے  رخت  سفر  باندھنے  کی  ٹھانی  ہے |زمین  وجد  میں  ہے  اور  آسماں  مہکے |جنہوں  نے  راہ  صداقت  میں  اپنی  جانیں  دیں |پڑھو  جو  داستاں  ان  کی  تو  داستاں  مہکے |
324,Ghazal 325,کیسے  کہہ  دوں  کہیں  اعلان  نہیں  کرتا  ہے |وہ  بھی  خاموشی  سے  احسان  نہیں  کرتا  ہے |دل  کو  تحریک  ترقی  تو  بہت  ملتی  ہے |حوصلہ  پھر  بھی  یہ  نادان  نہیں  کرتا  ہے |آپ  کے  نام  سے  منسوب  ہوئے  ہیں  جب  سے |اب  ہمیں  کوئی  پریشان  نہیں  کرتا  ہے |کام  کرتا  ہے  بہت  غیر  ضروری  لیکن |جو  ضروری  ہے  وہ  انسان  نہیں  کرتا  ہے |ہے  یہ  ممکن  ہو  وہی  شخص  منافق  عالمؔ |جو  بظاہر  کوئی  نقصان  نہیں  کرتا  ہے |
325,Ghazal 326,اس  لئے  تو  بجھا  نہیں  ہوں  میں |بجھنے  والا  دیا  نہیں  ہوں  میں |جو  بھی  ہے  سب  مرا  مقدر  ہے |زندگی  سے  خفا  نہیں  ہوں  میں |میری  تعظیم  کیوں  کرے  دنیا |آدمی  ہوں  خدا  نہیں  ہوں  میں |آندھیوں  سانس  چل  رہی  ہے  ابھی |جل  رہا  ہوں  بجھا  نہیں  ہوں  میں |بس  ذرا  تلخیاں  مزاج  میں  ہیں |دوستو  سر  پھرا  نہیں  ہوں  میں |لوگ  جتنا  برا  بتاتے  ہیں |یار  اتنا  برا  نہیں  ہوں  میں |مسترد  کر  دے  جس  کو  یہ  دنیا |وہ  غلط  فیصلہ  نہیں  ہوں  میں |مجھ  کو  اپنی  تلاش  ہے  عالمؔ |خود  سے  اب  تک  ملا  نہیں  ہوں  میں |
326,Ghazal 327,میری  پلکوں  کی  دہلیز  پر  اس  طرح  میرے  اشکوں  نہ  تم  جگمگاتے  رہو |کیفیت  دل  کی  ظاہر  کسی  پر  نہ  ہو  غم  خوشی  کی  جھلک  میں  چھپاتے  رہو |ڈگمگانے  نہ  دو  حوصلوں  کے  قدم  اپنی  ہمت  کا  رکھنا  ہے  تم  کو  بھرم |بجلیاں  آشیانہ  جلاتی  رہیں  تم  نیا  آشیانہ  بناتے  رہو |کر  دیں  ویراں  نہ  یہ  امن  کی  بستیاں  بغض  و  نفرت  کی  یہ  سر  پھری  آندھیاں |ان  کو  رکھنا  ہے  تم  کو  جو  اوقات  میں  تم  چراغ  محبت  جلاتے  رہو |کیا  خبر  کیا  ہیں  ایسی  بھی  مجبوریاں  بڑھ  گئیں  خونی  رشتوں  میں  بھی  دوریاں |دوستو  یہ  تقاضا  ہے  حالات  کا  دوریاں  تم  دلوں  کی  مٹاتے  رہو |سر  کٹے  یا  رہے  اس  کا  غم  نہ  کرو  ظلم  کے  سامنے  تم  کہیں  نہ  جھکو |جو  غلط  ہے  تم  اس  کی  مذمت  کرو  اور  آواز  حق  بھی  اٹھاتے  رہو |جی  لو  خود  کے  لئے  کچھ  نہیں  فائدہ  زندگی  کا  ہے  عالمؔ  یہی  قاعدہ |مقصد  زندگی  ہوگا  حاصل  تمہیں  دوسروں  کے  سدا  کام  آتے  رہو |
327,Ghazal 328,وہ  تصور  میں  تو  آتا  ہے  چلا  جاتا  ہے |دھڑکنیں  دل  کی  بڑھاتا  ہے  چلا  جاتا  ہے |ہونے  لگتا  ہے  مجھے  جب  بھی  تکبر  کا  گماں |کوئی  آئینہ  دکھاتا  ہے  چلا  جاتا  ہے |کوئی  درویش  مجھے  روز  سوالی  بن  کر |خواب  غفلت  سے  جگاتا  ہے  چلا  جاتا  ہے |کون  ہے  دوست  یہاں  کون  ہمارا  دشمن |گردش  وقت  بتاتا  ہے  چلا  جاتا  ہے |میری  تربت  پہ  سر  شام  دعاؤں  کا  چراغ |کوئی  اشکوں  سے  جلاتا  ہے  چلا  جاتا  ہے |بیٹھ  جاتا  ہوں  رہ  عشق  میں  تھک  کر  تو  جنوں |منزل  شوق  بڑھاتا  ہے  چلا  جاتا  ہے |وقت  آتا  ہے  دبے  پاؤں  ہمیشہ  عالمؔ |سب  کی  اوقات  بتاتا  ہے  چلا  جاتا  ہے |
328,Ghazal 329,سامنے  تیز  ہواؤں  کے  جو  اڑ  جائے  گا |وہ  شجر  دیکھنا  اک  روز  اکھڑ  جائے  گا |صاف  گوئی  کسے  کہتے  ہیں  بتاؤں  گا  اسے |واسطہ  مجھ  سے  جو  آئینے  کا  پڑ  جائے  گا |کیا  خبر  تھی  کہ  ترے  شہر  میں  آ  کر  کوئی |داغ  رسوائی  ترے  ماتھے  پہ  جڑ  جائے  گا |تو  برے  لوگوں  کی  صحبت  سے  کنارہ  کر  لے |ورنہ  آفات  کے  دلدل  میں  تو  گڑ  جائے  گا |یہ  تو  شیطاں  کے  گماں  میں  بھی  نہ  ہوگا  عالمؔ |اس  قدر  آج  کا  انسان  بگڑ  جائے  گا |
329,Ghazal 330,دانستہ  کبھی  ایسی  حماقت  نہیں  کرتا |فنکار  ہوں  توہین  محبت  نہیں  کرتا |کیا  راس  اسے  آئے  گی  دستار  فضیلت |جو  اپنے  اصولوں  کی  حفاظت  نہیں  کرتا |اس  دور  میں  ہم  اس  کو  فرشتہ  ہی  کہیں  گے |فاقوں  میں  جو  غیرت  کی  تجارت  نہیں  کرتا |طوفان  سے  لڑنے  کا  اگر  شوق  نہ  ہوتا |میں  عظمت  ساحل  سے  بغاوت  نہیں  کرتا |شاید  ہے  عزیز  اس  کو  مری  مفلسی  عالمؔ |وہ  میرے  مقدر  کی  مرمت  نہیں  کرتا |
330,Ghazal 331,موسم  وقت  بدلنا  ہے  بدل  جائے  گا |اژدہا  رات  کا  سورج  کو  نگل  جائے  گا |شیشۂ  دل  کی  صفائی  پہ  توجہ  دیجے |موسم  وقت  بہر  حال  بدل  جائے  گا |بس  وہی  دوستو  اس  دور  کا  موسیٰ  ہوگا |راہ  پانی  میں  بنا  کر  جو  نکل  جائے  گا |ساتھ  جو  ماں  کی  دعائیں  ہیں  تو  انشاءاللہ |حادثہ  راہ  میں  آئے  گا  تو  ٹل  جائے  گا |کیا  خبر  تھی  کہ  ذرا  چین  کے  دن  آتے  ہی |میرے  ہمسائے  کا  لہجہ  ہی  بدل  جائے  گا |لوگ  آ  جائیں  گے  مٹی  کے  حوالے  کر  کے |تیرے  ہم  راہ  فقط  تیرا  عمل  جائے  گا |آنچ  ایثار  کے  شعلوں  کی  دکھاؤ  عالمؔ |سخت  پتھر  بھی  جو  ہوگا  تو  پگھل  جائے  گا |
331,Ghazal 332,غیر  ممکن  ہے  کہ  وہ  مجھ  سے  خفا  ہو  جائے  گا |اور  اگر  ایسا  ہوا  تو  معجزہ  ہو  جائے  گا |اس  کی  یادوں  کی  مسلسل  چھیڑ  سے  کچھ  ہو  نہ  ہو |دل  کے  زخموں  کا  مگر  موسم  ہرا  ہو  جائے  گا |تو  مری  ٹھوکر  میں  ہے  یا  میں  تری  ٹھوکر  میں  ہوں |گردش  دوراں  کسی  دن  فیصلہ  ہو  جائے  گا |کر  رہا  ہے  جو  مرا  نقصان  اپنی  ذات  سے |ہے  اسے  یہ  زعم  وہ  میرا  خدا  ہو  جائے  گا |ہے  مثال  قطرۂ  شبنم  اندھیرے  کا  غرور |اک  ذرا  سی  روشنی  سے  یہ  فنا  ہو  جائے  گا |آؤ  مل  کر  ایکتا  کی  مشعلیں  روشن  کریں |دو  ہی  دن  میں  نفرتوں  کا  خاتمہ  ہو  جائے  گا |خواب  آزادی  کے  دیکھے  تھے  سکوں  کے  واسطے |کیا  خبر  تھی  ملک  میرا  کربلا  ہو  جائے  گا |
332,Ghazal 333,کسی  مقام  سے  گزرے  نہیں  پھسلتا  ہے |جو  حق  پرستوں  کے  نقش  قدم  پہ  چلتا  ہے |سنا  ہے  کرنے  لگا  ہے  وہ  روشنی  تقسیم |مرے  چراغ  سے  جس  کا  چراغ  جلتا  ہے |فضائے  زیست  پہ  چھائی  ہوئی  ہے  تاریکی |بہت  دنوں  سے  یہ  منظر  نہیں  بدلتا  ہے |بساط  اتنی  کہاں  ہے  جو  چھیڑیں  سورج  کو |ان  آندھیوں  کا  دیوں  پر  ہی  زور  چلتا  ہے |تمہارے  ظلم  پہ  چپ  ہوں  یہ  ظرف  ہے  میرا |ابلنے  کو  تو  مرا  بھی  لہو  ابلتا  ہے |ہمیں  نہ  کیجئے  مجبور  ہجرتوں  کے  لئے |درخت  اپنا  ٹھکانہ  نہیں  بدلتا  ہے |خدا  ہی  حامی  و  ناصر  ہے  اس  کا  اے  عالمؔ |جو  کھا  کے  بارہا  ٹھوکر  نہیں  سنبھلتا  ہے |
333,Ghazal 334,مادر  ہند  کی  عظمت  کا  پتہ  چلتا  ہے |حسن  کشمیر  سے  جنت  کا  پتہ  چلتا  ہے |قطرۂ  آب  کی  قیمت  کا  پتہ  چلتا  ہے |دھوپ  میں  پیاس  کی  شدت  کا  پتہ  چلتا  ہے |جب  بھی  کاندھوں  پہ  اٹھاتا  ہوں  جنازہ  کوئی |زندگی  تیری  حقیقت  کا  پتہ  چلتا  ہے |پاؤں  ہو  جاتے  ہیں  جب  راہ  وفا  میں  زخمی |تب  کہیں  عشق  کی  عظمت  کا  پتہ  چلتا  ہے |علم  پر  اپنے  بہت  جب  کوئی  کرتا  ہے  غرور |اس  کے  اندر  کی  جہالت  کا  پتہ  چلتا  ہے |اس  کی  تحقیق  جب  آتی  ہے  خلاؤں  میں  نظر |علم  انسان  کی  طاقت  کا  پتہ  چلتا  ہے |جب  نہیں  ملتی  ہمیں  وقت  ضرورت  عالمؔ |تب  کسی  چیز  کی  قیمت  کا  پتہ  چلتا  ہے |
334,Ghazal 335,جس  کی  خاطر  سارا  زمانہ  چھوڑ  دیا |اس  نے  میرا  فون  اٹھانا  چھوڑ  دیا |ساری  ساری  رات  ستانا  چھوڑ  دیا |تم  نے  کیوں  خوابوں  میں  آنا  چھوڑ  دیا |ان  کی  غلط  فہمی  کو  کہاں  تک  دور  کریں |روٹھے  ہوؤں  کو  ہم  نے  منانا  چھوڑ  دیا |جب  سے  حقیقت  سامنے  آئی  خوابوں  کی |تصویروں  سے  دل  بہلانا  چھوڑ  دیا |پوچھ  رہی  ہیں  آ  کر  موجیں  ساحل  سے |اس  نے  کیوں  پنگھٹ  پر  آنا  چھوڑ  دیا |ہر  دن  اس  کے  پاگل  پن  سے  تنگ  آ  کر |میں  نے  اس  دل  کو  سمجھانا  چھوڑ  دیا |دوست  بنا  کر  دھوکہ  دیا  جب  سے  اس  نے |ہم  نے  زیادہ  دوست  بنانا  چھوڑ  دیا |عالمؔ  جن  سے  مل  نہ  سکا  دل  برسوں  سے |ہم  نے  ان  سے  ہاتھ  ملانا  چھوڑ  دیا |
335,Ghazal 336,ایسا  لگتا  ہے  وہ  نادان  سمجھتے  ہیں  مجھے |جو  بھی  تفریح  کا  سامان  سمجھتے  ہیں  مجھے |خیریت  بھی  مری  معلوم  نہیں  کرتے  ہیں |اسقدر  لوگ  پریشان  سمجھتے  ہیں  مجھے |شہر  سے  آؤ  تو  آنے  کا  سبب  پوچھتے  ہیں |گاؤں  کے  لوگ  بھی  مہمان  سمجھتے  ہیں  مجھے |اس  لئے  میری  خوشامد  نہیں  کرتا  کوئی |سب  منانا  بہت  آسان  سمجھتے  ہیں  مجھے |میں  ہوں  فنکار  تو  فنکار  ہی  سمجھا  جائے |آپ  کیوں  ہندو  مسلمان  سمجھتے  ہیں  مجھے |میں  نے  ہر  زخم  پہ  مرہم  کی  نمائش  کی  ہے |جانے  کیوں  لوگ  نمکدان  سمجھتے  ہیں  مجھے |لوگ  کیا  کہتے  ہیں  پرواہ  نہیں  ہے  عالمؔ |اتنا  کافی  ہے  کہ  انسان  سمجھتے  ہیں  مجھے |
336,Ghazal 337,ہیں  الجھنیں  تمام  مری  زندگی  کے  ساتھ |انصاف  کر  رہا  ہوں  مگر  شاعری  کے  ساتھ |یہ  اور  بات  ہے  میں  زیادہ  نہ  مل  سکوں |ملتا  نہیں  کسی  سے  مگر  بے  دلی  کے  ساتھ |کام  آئی  تیرگی  میں  چراغوں  کی  دوستی |گزری  شب  حیات  مری  روشنی  کے  ساتھ |بکھرے  ہوئے  وجود  کو  اپنے  سمیٹ  کر |ہم  جینا  چاہتے  ہیں  بڑی  سادگی  کے  ساتھ |ہے  جس  کا  جیسا  ظرف  وہ  ویسا  کیا  کرے |کرتے  نہیں  ہیں  ہم  تو  دغا  دوستی  کے  ساتھ |عالمؔ  امیر  شہر  بھی  کرتا  ہے  احترام |رہتے  ہیں  اتنی  شان  سے  ہم  مفلسی  کے  ساتھ |
337,Ghazal 338,تمام  فتنوں  سے  خود  کو  بچا  لیا  میں  نے |منافقین  سے  پیچھا  چھڑا  لیا  میں  نے |نہ  جانے  کس  لئے  زحمت  اٹھا  رہے  ہیں  لوگ |دراز  قد  بھی  جب  اپنا  گھٹا  لیا  میں  نے |شناخت  ہو  سکے  جس  سے  فریب  کاروں  کی |جناب  والا  وہ  چشمہ  لگا  لیا  میں  نے |مری  انا  پہ  ذرا  بھی  کہیں  جو  حرف  آیا |تو  آسمان  کو  سر  پر  اٹھا  لیا  میں  نے |تجھے  میں  ترک  کروں  کس  طرح  غزل  گوئی |تجھے  تو  زیست  کا  حصہ  بنا  لیا  میں  نے |ہوئے  شکار  جو  احباب  بد  گمانی  کے |انہیں  بھی  حسن  وفا  سے  منا  لیا  میں  نے |مسرتوں  سے  بہت  گھٹ  رہا  تھا  دم  عالمؔ |غم  حیات  کو  اپنا  بنا  لیا  میں  نے |
338,Ghazal 339,نور  پیہم  سفر  میں  رہتا  ہے |اس  کا  چہرا  نظر  میں  رہتا  ہے |اس  سے  منزل  کی  عظمتیں  پوچھو |جو  مسلسل  سفر  میں  رہتا  ہے |پائے  نازک  سنبھال  کر  رکھنا |دل  تری  رہگزر  میں  رہتا  ہے |مجھ  میں  خامی  تلاشنے  والے |عیب  تو  ہر  بشر  میں  رہتا  ہے |خیریت  پوچھی  شکریہ  ورنہ |کون  کس  کی  خبر  میں  رہتا  ہے |فائدہ  کیا  لہو  جلانے  سے |جب  اندھیرا  ہی  گھر  میں  رہتا  ہے |کیا  کروں  لے  کے  اس  حویلی  کو |میرا  ماضی  کھنڈر  میں  رہتا  ہے |وہ  بلندی  کو  چھو  نہیں  سکتا |جو  اگر  اور  مگر  میں  رہتا  ہے |
339,Ghazal 340,اے  اندھیرے  روشنی  کی  زد  میں  آنا  چھوڑ  دے |آفتاب  وقت  پر  انگلی  اٹھانا  چھوڑ  دے |خود  بخود  محفوظ  ہو  جائے  گی  تیری  آبرو |مغربی  تہذیب  سے  خود  کو  سجانا  چھوڑ  دے |نسل  نو  میں  حق  پرستی  کی  صفت  آ  جائے  گی |لقمۂ  تر  اپنے  بچوں  کو  کھلانا  چھوڑ  دے |موج  طوفاں  سے  نپٹنا  خوب  آتا  ہے  مجھے |میری  کشتی  کو  بھنور  آنکھیں  دکھانا  چھوڑ  دے |قابلیت  ہے  اگر  تجھ  میں  تو  کچھ  بن  کر  بتا |طنز  کی  تلوار  دنیا  پر  چلانا  چھوڑ  دے |اے  امیر  شہر  گھر  میں  روشنی  کے  واسطے |خون  مفلس  کا  چراغوں  میں  جلانا  چھوڑ  دے |بول  کر  آتا  نہیں  انسان  پر  وقت  زوال |میرے  خستہ  حال  پر  تو  مسکرانا  چھوڑ  دے |
340,Ghazal 341,اپنی  خودی  کو  تم  سر  بازار  بیچ  کر |زندہ  ہو  کیسے  دولت  کردار  بیچ  کر |یا  رب  یہ  کیا  عذاب  ہے  نسل  جدید  پر |کرتی  ہے  عیش  پرکھوں  کی  دستار  بیچ  کر |حاصل  کی  اس  کے  بیٹے  نے  کرسی  مدیر  کی |اتنا  پڑھایا  باپ  نے  اخبار  بیچ  کر |اس  بد  نصیب  باپ  کی  مجبوریاں  نہ  پوچھ |خوشیاں  خریدتا  ہے  جو  گھر  بار  بیچ  کر |مہنگی  بہت  پڑی  مجھے  سورج  کی  دوستی |پچھتا  رہا  ہوں  سایۂ  دیوار  بیچ  کر |جن  کو  شعور  بندگی  کرتا  ہے  رب  عطا |جنگل  خرید  لیتے  ہیں  گھر  بار  بیچ  کر |عالمؔ  اسی  طرح  سے  جو  ہم  منتشر  رہے |کھا  جائیں  گے  وطن  کو  یہ  غدار  بیچ  کر |
341,Ghazal 342,جس  طرح  بچے  بزرگوں  کے  چرن  چومتے  ہیں |ہم  محبت  سے  محبت  کا  بدن  چومتے  ہیں |منہ  لگاتے  نہیں  بازار  کے  پھولوں  کو  کبھی |ہم  فقط  اپنے  گلابوں  کے  دہن  چومتے  ہیں |میں  نے  حالات  پہ  رکھی  ہے  غزل  کی  بنیاد |اس  لئے  لوگ  مرا  رنگ  سخن  چومتے  ہیں |منہ  پہ  مل  لیتے  ہیں  ہم  خاک  مدینہ  کی  طرح |ماں  کے  قدموں  کی  طرح  خاک  وطن  چومتے  ہیں |زندگی  میں  تو  انہیں  بوجھ  سمجھتے  ہیں  مگر |لوگ  مرنے  پہ  بزرگوں  کا  کفن  چومتے  ہیں |اور  بڑھ  جاتا  ہے  منزل  پہ  پہنچنے  کا  سرور |آبلے  جب  مرے  پیروں  کی  تھکن  چومتے  ہیں |
342,Ghazal 343,خودداریوں  کی  حد  سے  نکلنا  پڑا  مجھے |ماحول  کی  چتاؤں  میں  جلنا  پڑا  مجھے |وہ  مصلحت  تھی  کیا  تھی  مجھے  کچھ  نہیں  پتہ |اپنا  ہر  اک  اصول  بدلنا  پڑا  مجھے |سوچا  تھا  میں  رہوں  گا  ہمیشہ  عروج  پر |سورج  کی  طرح  شام  کو  ڈھلنا  پڑا  مجھے |ماں  کے  حسین  چاند  سے  چہرے  کو  دیکھ  کر |بچپن  کی  یاد  آئی  مچلنا  پڑا  مجھے |بجھتا  جو  میں  تو  مٹتا  نشاں  خاندان  کا |میں  آخری  چراغ  تھا  جلنا  پڑا  مجھے |پانا  کٹھن  ہے  زیور  کردار  دوستو |چاندی  کی  طرح  آگ  میں  گلنا  پڑا  مجھے |یوںہی  کہاں  ملے  ہیں  یہ  دوچار  پھول  بھی |عالمؔ  ہزار  کانٹوں  پہ  چلنا  پڑا  مجھے |
343,Ghazal 344,عشق  میں  جاننا  ضروری  ہے |کیا  نہیں  اور  کیا  ضروری  ہے |کام  لیجئے  دماغ  سے  لیکن |دل  سے  بھی  مشورہ  ضروری  ہے |دار  ظلمت  میں  روشنی  کے  لئے |نسخۂ  کیمیا  ضروری  ہے |چھیڑ  کر  چھوڑ  نے  میں  خطرہ  ہے |سانپ  کو  مارنا  ضروری  ہے |رشتہ  رکھیے  مسرتوں  سے  مگر |غم  سے  بھی  رابطہ  ضروری  ہے |خامشی  اچھی  چیز  ہے  لیکن |وقت  پر  بولنا  ضروری  ہے |جو  بھی  پتھر  صفت  ہیں  ان  سے  ذرا |آئینو  فاصلہ  ضروری  ہے |آرزو  ہے  اگر  گلابوں  کی |شاخ  گل  سے  وفا  ضروری  ہے |
344,Ghazal 345,کیا  بتاؤں  کسی  کو  ہے  کیا  دوستی |ہے  غم  زندگی  کی  دوا  دوستی |ناتواں  خود  کو  محسوس  جب  بھی  کیا |تو  نے  بخشا  مجھے  حوصلہ  دوستی |دیکھ  کر  جس  کو  لگتی  ہے  دنیا  حسیں |ہے  محبت  کا  وہ  آئنہ  دوستی |روشنی  کا  سفر  یا  اندھیرے  کا  ہو |ہر  سفر  میں  رہی  ہم  نوا  دوستی |لاکھوں  احساں  ہیں  تیرے  مری  ذات  پر |حق  ترا  کس  طرح  ہو  ادا  دوستی |جس  سے  عالمؔ  مہکتا  ہے  میرا  وجود |خوشبوؤں  کی  ہے  ایسی  فضا  دوستی |
345,Ghazal 346,کسی  کے  ذہن  میں  کیا  ہے  نظر  نہیں  آتا |مزاج  پڑھنے  کا  سب  کو  ہنر  نہیں  آتا |ہر  ایک  شخص  مسافر  ہے  ایسی  منزل  کا |جہاں  سے  کوئی  کبھی  لوٹ  کر  نہیں  آتا |ہزاروں  فن  پہ  یہاں  دسترس  ہے  لوگوں  کو |ہمیں  سلیقے  سے  کوئی  ہنر  نہیں  آتا |زبان  و  دل  کی  طہارت  کا  جائزہ  لے  لیں |جنہیں  ہے  شکوہ  دعا  میں  اثر  نہیں  آتا |جسے  سمجھتے  ہیں  آسان  ہم  بہت  عالمؔ |ہمیں  سمجھ  میں  وہی  عمر  بھر  نہیں  آتا |
346,Ghazal 347,میں  سمجھ  رہا  تھا  کہ  وقت  نے  ترا  نام  دل  سے  مٹا  دیا |شب  غم  مگر  تری  یاد  نے  مجھے  آج  پھر  سے  رلا  دیا |نہ  ہے  تیرگی  سے  گلہ  کوئی  نہ  ہے  روشنی  کی  طلب  مجھے |مری  حسرتوں  کے  چراغ  کو  تری  بے  رخی  نے  بجھا  دیا |یہ  مرے  ہی  ظرف  کی  بات  تھی  نہ  کسی  سے  کچھ  بھی  کہا  مگر |تری  فرقتوں  کا  جو  درد  تھا  مرے  آنسوؤں  نے  بتا  دیا |مرے  ہمنشیں  مرے  ہم  نوا  تجھے  نذر  کیا  کروں  میں  بتا |مرا  دل  بھی  میرا  نہیں  رہا  ترے  عشق  میں  ہی  لٹا  دیا |نہ  مسرتوں  سے  سکون  کی  کبھی  چند  سانسیں  عطا  ہوئیں |غم  زندگی  ترا  شکریہ  مجھے  تو  نے  جینا  سکھا  دیا |کہوں  اس  کو  اچھا  یا  میں  برا  نہیں  ہوتا  مجھ  سے  یہ  فیصلہ |کبھی  دوستی  نے  وفا  کیا  کبھی  دوستی  نے  دغا  دیا |
347,Ghazal 348,کیوں  ہو  مجھ  سے  خفا  کہو  تو  سہی |کیا  ہے  میری  خطا  کہو  تو  سہی |ہنستے  ہنستے  چھلک  پڑیں  آنکھیں |کون  یاد  آ  گیا  کہو  تو  سہی |اس  قدر  ہم  سے  برہمی  کیوں  ہے |کس  نے  کیا  کہہ  دیا  کہو  تو  سہی |شیشۂ  دل  کو  توڑ  کر  میرے |آپ  کو  کیا  ملا  کہو  تو  سہی |کس  نے  کس  کو  بھلا  دیا  آخر |کون  ہے  بے  وفا  کہو  تو  سہی |جان  لیوا  ہیں  ہجر  کے  لمحے |اب  نہ  ہوں  گے  جدا  کہو  تو  سہی |کھوئے  کھوئے  سے  رہتے  ہو  عالمؔ |یہ  تمہیں  کیا  ہوا  کہو  تو  سہی |
348,Ghazal 349,وہ  تہمتیں  نہ  لگاتا  تو  اور  کیا  کرتا |مرے  ہنر  نہ  چھپاتا  تو  اور  کیا  کرتا |کھڑی  تھیں  ہر  سو  مظالم  کی  آندھیاں  پھر  میں |چراغ  حق  نہ  جلاتا  تو  اور  کیا  کرتا |غریبی  ساتھ  مرا  دے  رہی  تھی  بچپن  سے |نہ  اس  کا  ساتھ  نبھاتا  تو  اور  کیا  کرتا |میں  چھالے  ماں  کی  ہتھیلی  پہ  دیکھتا  کیسے |کمانے  شہر  نہ  آتا  تو  اور  کیا  کرتا |تمام  بستی  پریشاں  تھی  روشنی  کے  لئے |میں  اپنا  گھر  نہ  جلاتا  تو  اور  کیا  کرتا |سمجھ  رہا  تھا  فرشتہ  وہ  خود  کو  اے  عالمؔ |میں  آئنہ  نہ  دکھاتا  تو  اور  کیا  کرتا |
349,Ghazal 350,بھلے  ہی  دیر  سے  تم  سے  کیا  اظہار  شہزادی |مگر  بچپن  سے  کرتے  ہیں  تمہیں  سے  پیار  شہزادی |کہانی  میں  کہانی  کار  نے  سو  رنگ  ڈالے  ہیں |مگر  اس  میں  ہے  سب  سے  قیمتی  کردار  شہزادی |نہیں  آتا  تمہارا  اب  کوئی  میسج  کہ  کیسے  ہو |کہاں  اتنی  بزی  رہنے  لگی  ہو  یار  شہزادی |مری  تصویر  کو  تم  چومتی  ہو  بے  خیالی  میں |نظر  آنے  لگے  ہیں  عشق  کے  آثار  شہزادی |تری  سانسوں  کی  لے  میں  جب  تلک  شامل  مری  لے  ہے |تمہارا  کون  ہو  سکتا  ہے  دعویدار  شہزادی |
350,Ghazal 351,خانۂ  دل  کو  سجاؤ  گے  تو  یاد  آؤں  گا |پیار  کی  شمع  جلاؤ  گے  تو  یاد  آؤں  گا |بھیگے  منظر  میں  مرا  عکس  دکھائی  دے  گا |بارشوں  میں  جو  نہاؤ  گے  تو  یاد  آؤں  گا |ہوگی  محسوس  تمہیں  میری  وفا  کی  خوشبو |تم  کوئی  خوشبو  لگاؤ  گے  تو  یاد  آؤں  گا |جب  بھی  آئے  گا  تمہیں  سجنے  سنورنے  کا  خیال |پاس  آئینے  کے  جاؤ  گے  تو  یاد  آؤں  گا |روٹھ  جانے  پہ  کوئی  جب  نہ  منائے  گا  تمہیں |اور  تم  سب  کو  مناؤ  گے  تو  یاد  آؤں  گا |اپنی  تنہائی  کو  تم  جب  بھی  سکوت  شب  میں |میری  غزلوں  کو  سناؤ  گے  تو  یاد  آؤں  گا |بھولنے  کے  لئے  مجھ  کو  مری  یادوں  کے  نقوش |صفحۂ  دل  سے  مٹاؤ  گے  تو  یاد  آؤں  گا |
351,Ghazal 352,تمہارے  نام  کا  سکہ  اچھال  سکتا  ہوں |تمہیں  سلیقے  سے  میں  دیکھ  بھال  سکتا  ہوں |ابھی  تو  صرف  بگاڑا  ہے  تیری  عادت  کو |میں  تجھ  کو  خود  میں  ابھی  اور  ڈھال  سکتا  ہوں |جو  تیری  ذات  سے  مجھ  کو  ملے  ہیں  اے  جاناں |میں  ان  غموں  کو  کلیجہ  میں  پال  سکتا  ہوں |مرے  خدا  کی  خدائی  اگر  نواز  دے  تو |سمندروں  میں  بھی  رستا  نکال  سکتا  ہوں |میں  اپنے  عہد  کا  جگنو  ہوں  دیکھنا  اک  دن |بڑے  بڑوں  کو  میں  حیرت  میں  ڈال  سکتا  ہوں |اگر  ملے  جو  غم  روزگار  سے  فرصت |تو  میں  بھی  ذہن  کا  دریا  کھنگال  سکتا  ہوں |پڑے  گی  دھوپ  جو  تم  پر  تو  ابر  بن  کر  کے |تمہارے  سر  سے  میں  سورج  کو  ٹال  سکتا  ہوں |
352,Ghazal 353,حسین  خواب  دکھایا  دکھا  کے  چھوڑ  دیا |کسی  نے  اپنا  بنایا  بنا  کے  چھوڑ  دیا |جو  اس  کی  یادوں  کا  دیپک  کبھی  ہوا  روشن |تو  آنسوؤں  سے  بجھایا  بجھا  کے  چھوڑ  دیا |کیا  نہ  اس  نے  مرے  درد  کو  کبھی  محسوس |ہمیشہ  دل  کو  دکھایا  دکھا  کے  چھوڑ  دیا |بتاتا  کیسے  میں  حساس  کے  معانی  اسے |سو  آئنے  کو  اٹھایا  اٹھا  کے  چھوڑ  دیا |میں  حوصلہ  نہ  جٹا  پایا  اس  کو  چھونے  کا |نقاب  رخ  سے  ہٹایا  ہٹا  کے  چھوڑ  دیا |کہیں  نہ  اس  کی  برائی  میں  ہم  ہوئے  شامل |نظر  سے  جس  کو  گرایا  گرا  کے  چھوڑ  دیا |بہت  سلیقے  سے  اس  نے  کیا  نظر  انداز |قریب  اپنے  بٹھایا  بٹھا  کے  چھوڑ  دیا |نہ  ان  سے  رکھی  کبھی  روشنی  کی  امیدیں |دیوں  کو  ہم  نے  جلایا  جلا  کے  چھوڑ  دیا |
353,Ghazal 354,چاہتا  جو  بھی  ہے  وہ  کہہ  کے  گزر  جاتا  ہے |دل  حساس  اس  احساس  سے  مر  جاتا  ہے |ذہن  میں  بات  بزرگوں  کی  تبھی  بیٹھتی  ہے |جب  جوانی  کا  نشہ  سر  سے  اتر  جاتا  ہے |جب  انا  میری  ضرورت  کا  گلا  گھونٹتی  ہے |رنگ  خود  داری  کے  چہرے  کا  نکھر  جاتا  ہے |ڈسنے  لگتی  ہے  مری  خانہ  بدوشی  مجھ  کو |جب  کوئی  پنچھی  کبھی  شام  کو  گھر  جاتا  ہے |جھوٹی  تعریف  سے  ہوتی  ہے  مسرت  اس  کو |آئنہ  کوئی  دکھا  دے  تو  بپھر  جاتا  ہے |جرم  کرتا  ہے  کوئی  اور  یہاں  پر  عالمؔ |اور  الزام  کسی  اور  کے  سر  جاتا  ہے |
354,Ghazal 355,پہلے  پہل  تو  مجھ  کو  ہچکی  آتی  تھی |بعد  میں  تیرے  نام  کی  چٹی  آتی  تھی |بانٹ  لیا  کرتے  تھے  دونوں  گھر  کا  دکھ |وہ  بھی  دفتر  تھوڑا  جلدی  آتی  تھی |کب  ملنا  ہے  اور  کہاں  پر  ملنا  ہے |کاپی  میں  رکھ  کر  یہ  پرچی  آتی  تھی |ہم  ملتے  تھے  اس  سے  ایسے  موسم  میں |جب  سرسوں  کے  پھول  پہ  تتلی  آتی  تھی |باغوں  کی  جانب  ہم  دوڑ  لگاتے  تھے |آم  کے  موسم  میں  جب  آندھی  آتی  تھی |ہم  بچے  بھی  کتنا  شور  مچاتے  تھے |شام  کو  جب  بھی  گاؤں  میں  بجلی  آتی  تھی |
355,Ghazal 356,دل  کیا  دست  ستم  گر  کے  حوالے  ہم  نے |آئنہ  کر  دیا  پتھر  کے  حوالے  ہم  نے |دیکھنے  کے  لئے  موجوں  کی  وسیع  النظری |تشنگی  کی  ہے  سمندر  کے  حوالے  ہم  نے |دیکھ  تو  شوق  شہادت  کی  تمنا  ظالم |کر  دیا  سر  ترے  خنجر  کے  حوالے  ہم  نے |حرف  تدبیر  کی  تفسیر  سمجھنے  کے  لئے |نہ  کیا  خود  کو  مقدر  کے  حوالے  ہم  نے |اور  کیا  دوں  میں  سزا  خواب  محل  کو  عالم |زندگی  کر  تو  دی  چھپر  کے  حوالے  ہم  نے |
356,Ghazal 357,اگر  وہ  چاہنے  کا  من  بناتا |قسم  سے  میں  اسے  دلہن  بناتا |جھٹک  کے  زلف  انگڑائی  وہ  لیتی |ادھر  میں  جھومتا  ساون  بناتا |بناتا  میں  اگر  تصویر  تیری |صراحی  کی  طرح  گردن  بناتا |کسی  پتھر  کو  پہلے  کرتا  مورت |پھر  اس  کے  واسطے  دھڑکن  بناتا |بنا  لیتا  میں  خود  کو  رام  لیکن |یہ  دویدھا  تھی  کسے  لکشمن  بناتا |جہاں  پر  ہم  محبت  بانٹ  سکتے |خدا  ایسا  کوئی  اپون  بناتا |
357,Ghazal 358,آبلہ  پائی  ہوئی  نہ  زیست  میں  حائل  کبھی |پاؤں  کب  میرے  تھکے  گر  ہو  گئے  گھائل  کبھی |پر  کشش  ہے  محفل  دنیا  بہت  اپنی  جگہ |پر  مجھے  یہ  اپنی  جانب  کر  سکی  مائل  کبھی |ہر  عمل  کا  اجر  ہے  محفوظ  اپنے  رب  کے  پاس |کوئی  بھی  اچھا  عمل  جاتا  نہیں  زائل  کبھی |چھا  گئی  مستی  بدن  میں  اور  دل  پر  اک  سرور |ذہن  میں  جب  بج  اٹھی  محبوب  کی  پائل  کبھی |جھولیاں  بھر  دی  گئیں  رحمت  سے  رب  کی  دوستو |کب  ہے  خالی  ہاتھ  لوٹا  کوئی  بھی  سائل  کبھی |بات  سچی  ہے  تو  کہنے  میں  تکلف  کیا  تجھے |لوگ  ہو  ہی  جائیں  گے  عاکفؔ  ترے  قائل  کبھی |
358,Ghazal 359,نقش  ہستی  مٹا  بھی  دیتا  ہے |حادثہ  حوصلہ  بھی  دیتا  ہے |سب  وفادار  تو  نہیں  ہوتے |یار  کوئی  دغا  بھی  دیتا  ہے |وقت  کرتا  ہے  چشم  پوشی  بھی |ہاتھ  میں  آئنہ  بھی  دیتا  ہے |آنکھ  میں  چبھتا  ہے  غبار  مگر |قافلہ  کا  پتہ  بھی  دیتا  ہے |آج  کے  دور  میں  ہوا  ثابت |کھوٹا  سکہ  صدا  بھی  دیتا  ہے |
359,Ghazal 360,چاہتا  جو  بھی  ہے  وہ  کہہ  کے  گزر  جاتا  ہے |دل  حساس  اس  احساس  ث  مر  جاتا  ہے |ذہن  میں  بات  بزرگوں  کی  تبھی  بیٹھتی  ہے |جب  جوانی  کا  نشہ  سر  سے  اتر  جاتا  ہے |جب  انا  میری  ضرورت  کا  گلا  گھونٹتی  ہے |رنگ  خود  داری  کے  چہرہ  کا  اتر  جاتا  ہے |ڈسنے  لگتی  ہے  مری  خانہ  بدوشی  مجھ  کو |جب  کوئی  پنچھی  کبھی  شام  کو  گھر  جاتا  ہے |جھوٹی  تعریف  سے  ہوتی  ہے  مسرت  اس  کو |آئنہ  کوئی  دکھا  دے  تو  بپھر  جاتا  ہے |جرم  کرتا  ہے  کوئی  اور  یہاں  پر  عالم |اور  الزام  کسی  اور  کے  سر  جاتا  ہے |
360,Ghazal 361,فرش  مخمل  پہ  کبھی  نیند  نہ  آئی  مجھ  کو |اتنی  راس  آئی  مرے  گھر  کی  چٹائی  مجھ  کو |بات  ساحل  کی  جو  ہوتی  تو  سنبھل  بھی  جاتا |اس  نے  منجدھار  میں  اوقات  بتائی  مجھ  کو |عزم  پر  میرے  مسلط  ہے  جنوں  منزل  کا |کیسے  روکے  گی  مری  آبلہ  پائی  مجھ  کو |جس  نے  جس  طرح  سے  چاہا  مجھے  بدنام  کیا |راس  آئی  نہیں  دنیا  کی  بھلائی  مجھ  کو |ظلمت  شب  میں  میں  تنہا  ہی  لڑوں  گا  عالمؔ |ان  چراغوں  نے  اگر  آنکھ  دکھائی  مجھ  کو |
361,Ghazal 362,کہاں  تمام  ابھی  کربلا  کا  منظر  ہے |ہمارے  ساتھ  نئے  حوصلوں  کا  لشکر  ہے |تجھے  ہے  شوق  بہت  ظرف  ناپنے  کا  مگر |مرے  رفیق  یہ  دریا  نہیں  سمندر  ہے |اس  انقلاب  کو  دنیا  میں  کون  روکے  گا |جو  زلزلے  کی  طرح  میرے  دل  کے  اندر  ہے |جو  دیپ  جلتا  رہا  رات  بھر  مری  خاطر |مرے  لئے  تو  وہی  سورجوں  سے  بہتر  ہے |زمین  والے  اسے  صرف  دیکھ  سکتے  ہیں |وہ  چاند  ہے  اسے  چھونا  کہاں  میسر  ہے |ترے  بغیر  بھی  دیوار  و  در  چمکتے  ہیں |ترے  بغیر  بھی  گھر  کا  دیا  منور  ہے |
362,Ghazal 363,جانے  کیوں  محبت  میں  دل  کشی  نہیں  ملتی |دوست  روز  ملتے  ہیں  دوستی  نہیں  ملتی |زندگی  اگر  چاہو  فاقہ  مست  بن  جاؤ |روغنی  نوالوں  سے  زندگی  نہیں  ملتی |مسلک  فقیری  میں  جو  خوشی  میسر  ہے |تخت  بادشاہی  پر  وہ  خوشی  نہیں  ملتی |ادھ  کھلی  کلی  شاید  باغباں  نے  پھر  توڑی |کیوں  گلوں  کے  چہروں  پر  تازگی  نہیں  ملتی |ان  کو  کوئی  سمجھائے  اپنا  جائزہ  لے  لیں |جن  کو  اپنے  سجدوں  میں  چاشنی  نہیں  ملتی |دل  مرا  اندھیرے  میں  آج  بھی  بھٹکتا  ہے |روشنی  کی  دنیا  میں  روشنی  نہیں  ملتی |زرد  زرد  چہرے  ہیں  خوف  مرگ  سے  عالمؔ |اب  تو  کوئی  بھی  صورت  چاند  سی  نہیں  ملتی |
363,Ghazal 364,کبھی  علم  نے  اسے  مات  دی  کبھی  آگہی  نے  ہرا  دیا |جسے  تیرگی  نہ  ہرا  سکی  اسے  روشنی  نے  ہرا  دیا |کبھی  خشک  ان  کے  نہ  لب  ہوئے  رہی  جن  کی  قطروں  سے  دوستی |جو  سمندروں  کے  رفیق  تھے  انہیں  تشنگی  نے  ہرا  دیا |جنہیں  بے  بسی  نہ  ہرا  سکی  انہیں  پھر  نہ  کوئی  ہرا  سکا |جو  ضرورتوں  کے  غلام  تھے  انہیں  ہر  کسی  نے  ہرا  دیا |ہمیں  سر  بلندی  عطا  ہوئی  جہاں  جس  محاذ  پہ  ڈٹ  گئے |مرے  روز  جس  کی  طلب  میں  ہم  اسی  زندگی  نے  ہرا  دیا |نہ  ہے  علم  و  فن  کی  طلب  تمہیں  نہ  ترقیوں  کا  جنون  ہے |جو  تمہارا  طرز  حیات  ہے  تمہیں  بس  اسی  نے  ہرا  دیا |رہ  عشق  میں  جو  فنا  ہوئے  انہیں  جاودانی  عطا  ہوئی |جو  اسیر  حسن  حیات  تھے  انہیں  بے  حسی  نے  ہرا  دیا |
364,Ghazal 365,دل  سمندر  تھا  لیکن  یہ  تشنہ  لبی |میری  قسمت  میں  کس  روز  لکھی  گئی |آنکھ  پر  نم  مگر  مسکراہٹ  مری |کہہ  رہی  تھی  کہانی  مرے  عشق  کی |عشق  کے  سیل  کو  روکنے  کے  لیے |غم  کی  دیوار  رستے  میں  رکھ  دی  گئی |ظلمتیں  سہہ  گیا  میں  اسی  آس  پر |چاند  نکلا  تو  جائے  گی  تیرہ  شبی |دل  ربا  شہر  کے  کچھ  سے  کچھ  ہو  گئے |میری  منزل  مسلسل  وہی  کی  وہی |خار  چبھتے  گئے  خار  چنتا  گیا |تھا  پرستار  گلزار  عاکف  غنیؔ |
365,Ghazal 366,راکھ  ماضی  کی  کریدو  گے  تو  کیا  پاؤ  گے |کوئی  چنگاری  نکل  آئی  تو  جل  جاؤ  گے |ایک  قطرہ  بھی  اگر  ہو  تو  بچا  کر  رکھنا |خون  کا  قحط  پڑے  گا  تو  کہاں  جاؤ  گے |ہو  لگی  مغربی  تہذیب  کی  مہندی  جس  میں |کیسے  اس  ہاتھ  سے  تلوار  اٹھا  پاؤ  گے |جس  سے  وابستہ  ہے  اجداد  کی  عظمت  کا  بھرم |اس  حویلی  کو  جو  بیچو  گے  تو  پچھتاؤ  گے |عہد  حاضر  میں  وفاؤں  کا  نتیجہ  کیا  ہے |تم  جو  عالمؔ  سے  ملو  گے  تو  سمجھ  جاؤ  گے |
366,Ghazal 367,رنگ  ایثار  کے  چہرے  کا  نکھرتا  کیسے |زخم  احباب  نہ  دیتے  تو  سنورتا  کیسے |مری  قسمت  میں  بلندی  کا  سفر  لکھا  تھا |سازش  وقت  سے  پستی  میں  اترتا  کیسے |حوصلہ  تھا  مرا  مضبوط  پہاڑوں  کی  طرح |ٹوٹ  کر  تنکوں  کی  مانند  بکھرتا  کیسے |سایہ  تھا  ہی  نہیں  مالی  کا  چمن  کے  سر  پر |رنگ  پھولوں  کا  یتیمی  میں  نکھرتا  کیسے |مدتوں  رہنا  تھا  جس  پیڑ  کے  سائے  میں  مجھے |اس  کی  شاخوں  کو  بتاؤ  میں  کترتا  کیسے |میں  نے  چاہا  تھا  ذرا  دیر  وہ  ٹھہرے  عالمؔ |وہ  تو  بہتا  ہوا  دریا  تھا  ٹھہرتا  کیسے |
367,Ghazal 368,گھر  میں  آرام  کا  سایہ  نہیں  رہنے  دیتی |اب  تو  تنہائی  بھی  تنہا  نہیں  رہنے  دیتی |مفلسی  کتنی  خطرناک  ہے  تم  کیا  جانو |یہ  سلامت  کوئی  رشتہ  نہیں  رہنے  دیتی |یہ  تو  اچھا  ہوا  سانسوں  پہ  نہیں  بس  اس  کا |ورنہ  دنیا  مجھے  زندہ  نہیں  رہنے  دیتی |چاہتی  کیا  ہے  یہ  آوارہ  مزاجی  میری |ایک  مرکز  پہ  ہمیشہ  نہیں  رہنے  دیتی |کیا  بری  شے  ہے  یہ  شہرت  کی  ہوس  بھی  عالمؔ |اچھے  اچھوں  کو  بھی  اچھا  نہیں  رہنے  دیتی |
368,Ghazal 369,چاندنی  رات  ہے  میں  ہوں  مری  تنہائی  ہے |یاد  ایسے  میں  تری  دل  میں  چلی  آئی  ہے |وہ  دغاباز  ہے  ظالم  بڑا  ہرجائی  ہے |پھر  بھی  یہ  دل  ہے  کہ  اس  کا  ہی  تمنائی  ہے |وہ  مری  بزم  تصور  میں  کچھ  ایسے  آئے |جیسے  جنت  مرے  آنگن  میں  اتر  آئی  ہے |باغ  فردوس  ہے  سرقہ  ترے  حسن  رخ  کا |اور  تفسیر  قیامت  تری  انگڑائی  ہے |نہ  کروں  یاد  میں  تجھ  کو  تو  یہ  دم  گھٹتا  ہے |تیری  چاہت  مجھے  اس  موڑ  پہ  لے  آئی  ہے |نیند  اوجھل  ہوئی  خوابوں  کا  سفر  ختم  ہوا |پھر  وہی  میں  وہی  یادیں  وہی  تنہائی  ہے |
369,Ghazal 370,ہر  کام  کا  وقت  مقرر  ہے  ہر  کام  کو  وقت  پہ  ہونا  ہے |کس  بات  کی  آخر  جلدی  ہے  کس  بات  کا  پھر  یہ  رونا  ہے |دنیا  کے  مصائب  جھیلنے  کو  مالک  نے  بنایا  ہے  جیون |آرام  بھلا  پھر  کاہے  کا  پھر  کاہے  یہ  سونا  ہے |بے  مقصد  جینا  کہتے  ہیں  حیوان  کے  جیسا  جینے  کو |انساں  کے  لیے  تو  یہ  جیون  یارو  پر  خار  بچھونا  ہے |دشوار  سہی  رستہ  لیکن  چلنا  ہے  ہمیں  منزل  کی  طرف |منزل  کی  طلب  میں  عاکفؔ  جی  کچھ  پانا  ہے  کچھ  کھونا  ہے |
370,Ghazal 371,بیاں  غیروں  سے  اپنا  غم  کریں  کیا |نمک  کو  زخم  کا  مرہم  کریں  کیا |نئے  موسم  کے  خاکے  ہیں  نظر  میں |گذشتہ  فصل  کا  ماتم  کریں  کیا |اترتا  ہی  نہیں  ہے  اس  کا  جادو |بتاؤ  خود  پہ  پڑھ  کر  دم  کریں  کیا |اسے  ہم  کس  طرح  دل  سے  نکالیں |یہ  دل  سنتا  نہیں  تو  ہم  کریں  کیا |ہم  اس  کی  بے  رخی  کا  ذکر  کر  کے |اسے  کچھ  اور  بھی  برہم  کریں  کیا |ہمیں  جبراً  ہی  جینا  پڑ  رہا  ہے |بتا  اے  گردش  پیہم  کریں  کیا |غموں  کی  دھوپ  میں  جب  جل  چکے  ہیں |خوشی  کی  چھاؤں  کا  عالمؔ  کریں  کیا |
371,Ghazal 372,ہمیں  خبر  ہے  وہ  کیوں  ہم  سے  اب  نہیں  ملتا |یہاں  کسی  سے  کوئی  بے  سبب  نہیں  ملتا |پھر  آفتاب  کہاں  اپنی  روشنی  بانٹے |نئے  چراغوں  میں  حسن  طلب  نہیں  ملتا |بتا  رہی  ہیں  ادیبوں  کے  گھر  کی  تہذیبیں |وراثتوں  میں  سبھی  کو  ادب  نہیں  ملتا |میں  جلنے  لگتا  ہوں  تنہائیوں  کے  دوزخ  میں |کبھی  وہ  میری  ضرورت  پہ  جب  نہیں  ملتا |اداس  مت  ہو  جو  حاصل  نہ  کر  سکا  اس  کو |کبھی  کسی  کو  زمانے  میں  سب  نہیں  ملتا |ہے  ذات  آپ  کی  تخلیق  دو  جہاں  کا  سبب |نہ  ملتے  آپ  ہمیں  ہم  کو  رب  نہیں  ملتا |
372,Ghazal 373,سچائی  کبھی  اپنی  صفائی  نہیں  دیتی |محسوس  تو  ہوتی  ہے  دکھائی  نہیں  دیتی |مظلوموں  کی  فریاد  پہ  لرزاں  ہے  فلک  تک |اور  اہل  سیاست  کو  سنائی  نہیں  دیتی |یوں  ظلم  و  تشدد  کے  اندھیرے  ہیں  کہ  توبہ |جینے  کی  کوئی  راہ  دکھائی  نہیں  دیتی |ہنس  ہنس  کے  ستم  فاقوں  کے  سہہ  لیتی  ہے  لیکن |خوددار  غریبی  تو  دہائی  نہیں  دیتی |دل  ساگر  افکار  میں  ڈوبا  ہو  تو  عالمؔ |کانوں  کو  مزہ  نغمہ  سرائی  نہیں  دیتی |
373,Ghazal 374,میرے  خوابوں  کو  نگلنے  کا  ارادہ  نہ  کرے |کہہ  دو  سورج  سے  نکلنے  کا  ارادہ  نہ  کرے |اس  سے  بڑھ  کر  کوئی  محتاج  نہیں  ہو  سکتا |گر  کے  جو  شخص  سنبھلنے  کا  ارادہ  نہ  کرے |جو  ہواؤں  کے  مزاجوں  سے  نہیں  ہے  واقف |میرے  ہم  راہ  وہ  چلنے  کا  ارادہ  نہ  کرے |گفتگو  زہر  بھری  سن  لے  جو  انسانوں  کی |سانپ  بھی  زہر  اگلنے  کا  ارادہ  نہ  کرے |اپنی  قسمت  میں  ہے  منزل  تو  خود  آ  جائے  گی |اب  جنوں  راہ  بدلنے  کا  ارادہ  نہ  کرے |نیتیں  صاف  گھٹاؤں  کی  نہیں  ہیں  عالمؔ |چاند  سے  کہہ  دو  نکلنے  کا  ارادہ  نہ  کرے |
374,Ghazal 375,اس  سے  پہلے  مری  خواہش  مجھے  رسوا  کر  دے |عزت  نفس  کو  خالق  مرے  زندہ  کر  دے |مجھ  سے  دنیا  کی  یہ  حالت  نہیں  دیکھی  جاتی |میرے  مالک  میرے  احساس  کو  اندھا  کر  دے |دیکھ  اچھا  نہیں  احباب  کی  غیبت  کرنا |یہ  عمل  تجھ  کو  کسی  روز  نہ  تنہا  کر  دے |آ  نہ  جائے  کہیں  لہجے  میں  تکبر  یا  رب |میرے  بڑھتے  ہوئے  قد  کو  ذرا  چھوٹا  کر  دے |شادمانی  میں  تری  یاد  نہیں  آتی  ہے |کوئی  غم  مجھ  کو  عطا  میرے  مسیحا  کر  دے |
375,Ghazal 376,بے  وفا  اب  نہ  محبت  کی  دہائی  دوں  گا |زندگی  بھر  میں  تجھے  زخم  جدائی  دوں  گا |جو  مجھے  جیسا  سمجھتا  ہے  سمجھنے  دیجے |اپنے  بارے  میں  کہاں  تک  میں  صفائی  دوں  گا |میرے  حصے  میں  بھی  آیا  ہے  بلندی  کا  سفر |آسماں  والوں  تمہیں  میں  بھی  دکھائی  دوں  گا |بخش  دے  گا  وہ  مری  ساری  خطائیں  فوراً |اس  کی  رحمت  کی  اسے  اتنی  دہائی  دوں  گا |اپنے  ماں  باپ  کو  کاندھا  بھی  نہیں  دے  پایا |جو  یہ  کہتا  تھا  انہیں  ساری  کمائی  دوں  گا |میں  سفیران  محبت  کی  صدا  ہوں  عالمؔ |مر  بھی  جاؤں  تو  زمانے  کو  سنائی  دوں  گا |
376,Ghazal 377,کیا  خبر  تجھ  کو  او  دامن  کو  چھڑانے  والے |اور  بھی  ہیں  مجھے  سینے  سے  لگانے  والے |ناپتے  کیسے  مرے  ظرف  کی  گہرائی  کو |ڈبکیاں  خطۂ  ساحل  میں  لگانے  والے |اے  ہواؤ  نہ  کہیں  ہاتھ  جلا  لو  تم  بھی |بجھ  گئے  میرے  چراغوں  کو  بجھانے  والے |جسم  مر  سکتا  ہے  آواز  نہیں  مرتی  ہے |یاد  رکھیں  مری  آواز  دبانے  والے |خود  کو  کیسے  کسی  منزل  کے  حوالے  کرتا |منتظر  تھے  مری  آمد  کے  زمانے  والے |باپ  کی  قبر  پہ  مٹی  بھی  نہیں  ڈالتے  ہیں |پھول  نیتاؤں  کی  قبروں  پہ  چڑھانے  والے |
377,Ghazal 378,دن  ہے  بھاری  غم  فرقت  کے  گرفتاروں  پر |رات  کٹتی  ہے  دہکتے  ہوئے  انگاروں  پر |حسن  والوں  کی  خدائی  ہے  خدائی  برہم |کس  کو  رحم  آئے  محبت  کے  گنہگاروں  پر |پھونک  دے  برق  نشیمن  کو  چمک  کر  نہ  ڈرائے |آنکھیں  اب  رکھی  نہیں  جاتی  ہیں  انگاروں  پر |دل  کی  قیمت  نہیں  کوئی  کہ  یہی  ایک  ہے  دل |میں  نے  خود  چھوڑ  دیا  مول  خریداروں  پر |عاشقی  کو  جو  گدائی  سے  ملایا  نہ  رضاؔ |تو  رعونت  کا  بھی  الزام  ہے  خودداروں  پر |
378,Ghazal 379,قریب  کچھ  نہ  ملا  دور  سے  دھواں  دیکھا |قفس  سے  چھوٹ  کے  کیا  خوب  آشیاں  دیکھا |یہی  ہے  سیر  فقیروں  کی  اور  یہی  فریاد |زمیں  پہ  بیٹھ  گئے  سوئے  آسماں  دیکھا |ہوئے  تمام  جو  سجدے  تھے  دور  کے  آداب |یہاں  سے  اور  ہے  عالم  کہ  آستاں  دیکھا |حصار  کھینچ  کے  اپنے  ہی  دل  کا  بیٹھ  رہے |زمانے  بھر  کو  محبت  سے  بد  گماں  دیکھا |چمن  چمن  تری  سیریں  نظر  بہار  بہار |چٹک  چٹک  پڑے  غنچے  جہاں  جہاں  دیکھا |حریم  ناز  پہ  وہ  رنگ  و  نور  کی  بارش |حریم  ناز  میں  کیا  تھا  یہ  پھر  کہاں  دیکھا |رضاؔ  نے  دل  کو  سجا  کر  ترے  تصور  سے |جہان  حسن  میں  اک  حسن  دو  جہاں  دیکھا |
379,Ghazal 380,نیاز  و  ناز  کا  یہ  سلسلہ  نہیں  جاتا |جفا  کو  چھیڑ  کے  شوق  وفا  نہیں  جاتا |کھٹک  رہی  ہیں  جو  رگ  رگ  میں  پیرتی  پھانسیں |کسی  سے  ایک  ٹھکانے  رہا  نہیں  جاتا |جو  آپ  وجہ  نہ  پوچھیں  تو  ایک  بات  کہوں |بغیر  آپ  کے  مجھ  سے  جیا  نہیں  جاتا |خطا  معاف  بہت  دے  دیا  تمہارا  ساتھ |اب  اپنے  حال  پہ  مجھ  سے  ہنسا  نہیں  جاتا |یہ  اور  بات  ہے  جب  بھی  اٹھا  دئے  جائیں |تمہاری  بزم  سے  لیکن  اٹھا  نہیں  جاتا |عجیب  تیر  کلیجے  پہ  کھائے  بیٹھا  ہوں |عجیب  زخم  کہ  جس  کا  مزا  نہیں  جاتا |جہاں  بناتے  ہوں  قسمت  مٹا  کے  خودداری |زمانہ  جائے  تو  جائے  رضاؔ  نہیں  جاتا |
380,Ghazal 381,رات  بھر  فصل  بہار  آنے  کا  ساماں  ہونا |صبح  پو  پھٹتے  ہی  ہاتھوں  میں  گریباں  ہونا |تم  مرا  حال  نہ  دیکھو  کہ  ملیں  گی  نظریں |مجھ  سے  دیکھا  نہیں  جائے  گا  پشیماں  ہونا |ہجر  اور  جی  کے  بہل  جانے  کی  کوشش  توبہ |مشکلیں  اور  بغیر  آپ  کے  آساں  ہونا |میری  کشتی  کو  بہرحال  ہے  موجوں  سے  لگاؤ |ہو  جو  ہر  موج  کو  ہے  شامل  طوفاں  ہونا |چھیڑ  دی  ظلم  کی  توجیہہ  سلامت  رہیے |شرم  آئی  بھی  تو  آیا  نہ  پشیماں  ہونا |اپنے  ہی  دل  میں  کھلے  پھول  سے  کہتا  ہے  رضاؔ |تو  جہاں  ہے  اسے  راس  آئے  گلستاں  ہونا |
381,Ghazal 382,عشق  میرا  ہے  اگر  رات  کی  رانی  کی  طرح |حسن  اس  کا  بھی  ہے  پھولوں  کی  جوانی  کی  طرح |اے  مری  جان  وفا  تیری  وفاؤں  کی  قسم |تو  مجھے  یاد  ہے  نانی  کی  کہانی  کی  طرح |کیا  کوئی  سمجھے  ترے  حسن  کی  تہہ  داری  کو |مجھ  پہ  کھلتی  ہے  فقط  مصرع  ثانی  کی  طرح |کوچۂ  دل  سے  گزرتی  ہیں  جو  تیری  یادیں |اشک  بہتے  ہیں  مری  آنکھوں  سے  پانی  کی  طرح |چاہتا  جب  ہوں  کوئی  نظم  کہوں  تیرے  لئے |میں  الجھ  جاتا  ہوں  الفاظ  و  معانی  کی  طرح |ہے  سوا  کون  ترے  مجھ  کو  جو  تسلیم  کرے |میرے  محبوب  مری  تلخ  بیانی  کی  طرح |نہ  کوئی  شور  شرابہ  نہ  کوئی  ہلچل  ہے |زندگی  لگتی  ہے  ٹھہرے  ہوئے  پانی  کی  طرح |میں  نے  اس  دل  کی  تجوری  میں  رکھا  ہے  عالمؔ |اس  کی  ہر  چیز  کو  انمول  نشانی  کی  طرح |
382,Ghazal 383,وقار  ضبط  یہی  دل  کو  دل  بنا  کے  رہا |جہاں  سے  درد  اٹھا  تھا  وہیں  سما  کے  رہا |مزاج  یار  تجھے  کیوں  وہ  اعتبار  تھا  شاق |یہ  آئے  دن  کا  تلون  جسے  مٹا  کے  رہا |ہوا  کے  رخ  پہ  سنبھل  کر  چلی  تو  تھی  کشتی |مگر  وہ  رخ  تھا  کہ  طوفان  ہی  اٹھا  کے  رہا |ملال  کو  تھی  یہ  ضد  اب  ترا  خیال  نہ  آئے |خیال  آ  کے  رہا  اور  ملال  جا  کے  رہا |تم  اپنے  ساتھ  زمانے  کو  لے  کے  بدلے  ہو |رضاؔ  بھی  بدلا  مگر  پاس  کیا  رضاؔ  کے  رہا |
383,Ghazal 384,بقدر  شوق  جو  اب  ان  کا  آسرا  نہ  رہا |جئے  تو  جاتے  ہیں  جینے  کا  حوصلہ  نہ  رہا |اسی  کو  ہم  نے  منایا  اسی  کو  چھیڑیں  گے |خفا  بھی  ہو  کے  جو  ہم  سے  بہت  خفا  نہ  رہا |خیال  میں  بھی  یہ  آئے  تو  سانس  رک  جائے |کہ  ہم  سے  ان  سے  محبت  کا  واسطہ  نہ  رہا |ہمیں  کچھ  ان  سے  تھے  شکوے  مگر  اسی  حد  تک |کہ  مسکرا  کے  سنا  اور  کوئی  گلہ  نہ  رہا |غم  فراق  ذرا  سی  تو  آس  رہنے  دے |کہیں  ملے  تو  کہیں  گے  رضاؔ  رضاؔ  نہ  رہا |
384,Ghazal 385,درماں  ملا  تو  درد  کا  عنواں  بدل  گیا |آیا  سمجھ  میں  درد  تو  درماں  بدل  گیا |ایسی  بھی  کیا  نگاہ  محبت  سے  دشمنی |پھولوں  سمیت  رنگ  گلستاں  بدل  گیا |ساحل  پہ  لا  کے  ٹوٹی  ہوئی  ناؤ  پھینک  دی |کھا  کر  ترس  ارادۂ  طوفاں  بدل  گیا |کافر  بنا  کے  کفر  نوازی  بھی  چھوڑ  دی |ایمان  لے  کے  دشمن  ایماں  بدل  گیا |محفل  میں  وہ  تھے  اور  محبت  پہ  گفتگو |پہنچا  جو  میں  تو  بات  کا  عنواں  بدل  گیا |آزاد  کر  رہے  ہیں  زیارت  اسیر  کی |کس  کے  قدم  سے  عالم  زنداں  بدل  گیا |تم  تو  بدل  سکے  نہ  پریشانیٔ  خیال |ہم  کو  رضاؔ  خیال  پریشاں  بدل  گیا |
385,Ghazal 386,جو  خود  نہ  اپنے  ارادے  سے  بد  گماں  ہوتا |قدم  اٹھاتے  ہی  منزل  پہ  کارواں  ہوتا |یہ  لطف  ان  کے  تغافل  میں  پھر  کہاں  ہوتا |جو  اک  لطیف  تبسم  نہ  درمیاں  ہوتا |کھلے  ہیں  پھول  جو  ایسے  میں  تم  چلے  آتے |یہ  اہتمام  بہاراں  نہ  رائیگاں  ہوتا |دماغ  عرش  پہ  ہے  جس  کی  دھن  میں  وہ  سجدہ |مرے  نصیب  میں  ہوتا  تو  میں  کہاں  ہوتا |سمجھ  تو  یہ  کہ  نہ  سمجھے  خود  اپنا  رنگ  جنوں |مزاج  یہ  کہ  زمانہ  مزاج  داں  ہوتا |بھری  بہار  کے  دن  ہیں  خیال  آ  ہی  گیا |اجڑ  نہ  جاتا  تو  پھولوں  میں  آشیاں  ہوتا |حسین  قدموں  سے  لپٹی  ہوئی  کشش  تھی  جہاں |وہیں  تھا  دل  بھی  رضاؔ  اور  دل  کہاں  ہوتا |
386,Ghazal 387,نہ  رکھا  کہیں  کا  نہ  اپنا  بنایا |وہ  کیا  چاہتے  ہیں  سمجھ  میں  نہ  آیا |دیا  دل  تو  کیف  وفا  ہاتھ  آیا |وہ  کیا  جانے  جس  نے  نہ  کھویا  نہ  پایا |یہی  فرض  کر  لو  کہ  درد  محبت |نہ  تم  نے  سنا  اور  نہ  میں  نے  سنایا |کڑی  دھوپ  میں  ہے  محبت  کی  منزل |ذرا  دیر  کا  ہے  سر  راہ  سایا |نشیمن  غریبوں  کے  اجڑے  پڑے  ہیں |ہوائے  گلستاں  کو  چلنا  نہ  آیا |رضاؔ  کھیلنا  تھا  غم  زندگی  سے |محبت  کو  ہم  نے  وسیلہ  بنایا |
387,Ghazal 388,پہونچی  نہ  دل  کی  بات  حدود  پیام  تک |باقی  ہیں  ان  پہ  کتنے  جواب  سلام  تک |بت  خانہ  ساز  رنگ  زمانہ  ہے  کس  قدر |چھوڑا  نہ  اس  نے  کعبۂ  عالی  مقام  تک |مانوس  ہو  رہے  ہیں  تری  جلوہ  گاہ  سے |پہونچے  ابھی  ہیں  منزل  ماہ  تمام  تک |جب  تک  رہے  وہ  میری  نگاہوں  کے  سامنے |ٹھہری  نہ  ایک  رخ  سے  ادائے  خرام  تک |دل  دے  کے  ان  کو  آپ  سے  ایسے  گزر  گئے |جیسے  کہ  ہم  تھے  صرف  اسی  انتظام  تک |انجام  کار  شب  کے  اندھیرے  میں  لٹ  گیا |رکھا  تھا  کیف  صبح  بچا  کر  جو  شام  تک |اس  طرح  کر  رہے  ہیں  رضاؔ  کا  وہ  تذکرہ |خالی  نہیں  ہے  طنز  سے  حسن  کلام  تک |
388,Ghazal 389,اک  تو  اسے  ہر  بات  میں  حد  چاہیے  میری |پھر  اس  پہ  محبت  بھی  اشد  چاہیے  میری |پہلے  اسے  درکار  تھی  شام  اور  یہ  شانہ |اب  مجھ  کو  بھلانے  میں  مدد  چاہیے  میری |بو  آنے  لگی  تجھ  سے  بھی  دنیا  کی  مرے  یار |کچھ  روز  مجھے  صحبت  بد  چاہیے  میری |کہتی  ہے  فرشتوں  کی  طرح  ٹوکوں  نہ  روکوں |اور  آدمی  والی  بھی  سند  چاہیے  میری |کیا  دن  میں  ضروری  ہے  کہ  اوروں  میں  رہو  تم |کیا  رات  میں  بس  نیت  بد  چاہیے  میری |
389,Ghazal 390,رات  گزری  پھر  اندھیرا  چھا  گیا |اپنا  سورج  دن  چڑھے  گہنا  گیا |ہم  نہ  جانے  کون  عالم  میں  رہے |وقت  کاٹا  جی  نہ  بہلایا  گیا |بس  یہی  تھا  ان  کو  پتھر  دل  پہ  ناز |ظلم  فرمائیں  ترس  کیوں  آ  گیا |معرکہ  آرا  ہوئے  تھے  حسن  و  عشق |بیچ  میں  دل  آ  گیا  مارا  گیا |چودھویں  کے  چاند  والی  رات  میں |چاند  نکلا  تھا  کہ  بادل  چھا  گیا |کیا  سمجھ  سکتے  محبت  کا  فریب |یوں  تو  سمجھے  جس  قدر  سمجھا  گیا |ہم  سر  راہ  وفا  سنتے  رہے |کہہ  گیا  اپنی  سی  ہر  آیا  گیا |آنے  والا  تھا  اندھیرا  رات  کا |شام  ہوتے  دور  تک  سایا  گیا |وضع  خودداری  نباہی  تو  مگر |اے  رضاؔ  دانتوں  پسینہ  آ  گیا |
390,Ghazal 391,جنوں  بگڑی  ہوئی  حالات  کے  بننے  کا  گماں  کب  تک |گریباں  جا  چکا  کب  کا  رہیں  گی  دھجیاں  کب  تک |محبت  نا  شناسوں  میں  محبت  کی  فغاں  کب  تک |نہ  جانے  کٹ  کے  دل  سے  کام  دے  گی  اب  زباں  کب  تک |تہیہ  کر  چکے  جس  بے  وفا  کو  بھول  جانے  کا |اسی  کی  یاد  آخر  دل  میں  لے  گی  چٹکیاں  کب  تک |ادھر  تنکا  اٹھایا  اور  ادھر  پھر  برق  نے  پوچھا |کہ  پھر  تیار  ہو  جائے  گا  بن  کر  آشیاں  کب  تک |کھلے  کچھ  پیکر  امید  یا  یہ  وہم  مٹ  جائے |نظر  آئیں  گی  دھندھلی  دھندھلی  سی  پرچھائیاں  کب  تک |تمہاری  آس  پر  کس  کس  طرح  دل  کو  نہ  سمجھایا |مگر  یہ  اہتمام  خود  فریبی  مہرباں  کب  تک |رضاؔ  کب  سے  یہی  فریاد  ہے  باغ  تمنا  کی |مجھے  لوٹے  چلا  جائے  گا  میرا  باغباں  کب  تک |
391,Ghazal 392,ایسی  وسعت  کہ  چمکتے  ہیں  ستارے  دل  میں |اس  کو  رہنا  ہی  نہیں  آیا  ہمارے  دل  میں |سب  نے  آ  آ  کے  مرا  ذہنی  توازن  چھیڑا |لوگ  جو  جو  بھی  محبت  سے  اتارے  دل  میں |تو  نے  کیا  جرم  کیا  ہوگا  جو  میں  رہتا  رہا |اتنا  عرصہ  مرے  چندا  ترے  پیارے  دل  میں |تیرا  رونا  ترے  کچھ  کام  نہیں  آئے  گا  دوست |سبز  بتی  پہ  نہیں  کھلتے  اشارے  دل  میں |اس  کی  آنکھوں  سے  جو  دیکھے  تھے  انہی  خوابوں  نے |آج  کل  آگ  لگا  رکھی  ہے  سارے  دل  میں |کوئی  دو  چار  نئے  زخم  کہ  رش  پڑ  جائے |صرف  اک  ڈر  رہا  کرتا  ہے  بے  چارے  دل  میں |سچے  دل  والی  مرے  حجرے  میں  رہتی  ہے  حضور |میٹھے  پانی  کا  کنواں  ہے  مرے  کھارے  دل  میں |میرا  اللہ  مرے  ساتھ  ہے  وہ  جانتی  ہے |اس  نے  ڈرتے  ہوئے  چلوائے  ہیں  آرے  دل  میں |
392,Ghazal 393,تم  کو  تو  کبھی  دل  سے  بلانا  نہیں  آتا |ہم  آ  کے  جو  بیٹھے  ہیں  تو  جانا  نہیں  آتا |کہہ  دوں  تو  مزے  پر  یہ  فسانہ  نہیں  آتا |ٹھہروں  تو  پلٹ  کر  یہ  زمانہ  نہیں  آتا |کاہے  کو  یہ  پھر  ہوش  میں  لانے  کے  ٹھہوکے |جاؤ  تمہیں  دیوانہ  بنانا  نہیں  آتا |آتی  ہے  بہار  اور  لٹا  دیتی  ہے  دولت |اک  پھول  کی  مٹھی  میں  خزانہ  نہیں  آتا |تم  کو  تو  یہ  آتا  ہے  کہ  یاد  آئے  چلے  جاؤ |ہم  تم  کو  بھلائیں  تو  بھلانا  نہیں  آتا |مقدور  تھا  بس  ایک  ہی  سجدہ  ترے  در  پر |سر  میں  نے  جھکایا  ہے  اٹھانا  نہیں  آتا |آتی  ہے  ہمیں  صرف  محبت  کی  غلامی |احسان  محبت  کا  جتانا  نہیں  آتا |پھر  لاکھ  محبت  کو  رضاؔ  کوئی  سنوارے |آغاز  محبت  کا  زمانہ  نہیں  آتا |
393,Ghazal 394,اب  ہم  کو  کسی  سے  کوئی  شکوہ  نہ  رہے  گا |جب  تم  نہ  رہے  کوئی  ہمارا  نہ  رہے  گا |دنیا  میں  رہے  سلسلۂ  حسن  مجھے  کیا |اے  وقت  مرا  عہد  تمنا  نہ  رہے  گا |شاید  کوئی  حد  سیل  تمنا  کی  ہو  لیکن |دھارا  تو  یہ  کہتا  ہے  کنارا  نہ  رہے  گا |بیٹھے  تھے  گھنی  چھاؤں  میں  اس  کی  نہ  خبر  تھی |بڑھ  جائے  گی  دھوپ  اور  یہ  سایا  نہ  رہے  گا |جب  دیکھ  کے  خوش  ہوتے  تھے  کیا  جانتے  تھے  ہم |بڑھ  جائے  گی  دھوپ  اور  یہ  سایا  نہ  رہے  گا |جب  دیکھ  کے  خوش  ہوتے  تھے  کیا  جانتے  تھے  ہم |رہ  جائیں  گی  آنکھیں  یہ  تماشا  نہ  رہے  گا |سمجھا  تھا  نہ  سمجھا  ہے  نہ  سمجھے  گا  رضاؔ  کچھ |دیوانہ  تھا  دیوانہ  ہے  دیوانہ  رہے  گا |
394,Ghazal 395,آج  یوں  دل  نے  ان  کا  نام  لیا |جیسے  گرتے  ہوئے  کو  تھام  لیا |ہم  نے  بے  انتہا  وفا  کر  کے |بے  وفاؤں  سے  انتقام  لیا |مجھ  کو  کہنا  تھا  تم  سے  کیا  کیا  کچھ |تم  نے  بھی  کس  نظر  سے  کام  لیا |بات  پوری  نہ  کر  سکے  ان  سے |جب  لیا  عہد  ناتمام  لیا |جیسے  پہلے  کبھی  ملی  ہی  نہ  تھیں |ان  نگاہوں  نے  یوں  سلام  لیا |واہ  ذکر  حبیب  کیا  کہنا |آہ  کس  بے  وفا  کا  نام  لیا |تھا  تو  ان  سے  گلہ  رضاؔ  لیکن |اپنے  ہی  دل  سے  انتقام  لیا |
395,Ghazal 396,تری  سوکھے  ہوئے  ہونٹوں  پہ  آ  جانے  سے  کیا  ہوگا |بہت  ترسے  ہیں  ساقی  ایک  پیمانے  سے  کیا  ہوگا |جو  آنکھیں  دیکھتی  رہتی  ہیں  جھٹلانے  سے  کیا  ہوگا |نظر  تڑپا  رہی  ہے  دل  کو  بہلانے  سے  کیا  ہوگا |نشیمن  کی  بنا  رکھی  ہے  کچھ  تو  سوچ  کر  ہم  نے |چما  چم  بجلیاں  ہر  سو  چمک  جانے  سے  کیا  ہوگا |محبت  نے  کہا  تیار  کر  کے  پہلا  دیوانہ |ابھی  لاکھوں  بنیں  گے  ایک  دیوانے  سے  کیا  ہوگا |ہزاروں  انقلاب  درد  ہیں  کروٹ  سے  کروٹ  تک |تڑپتے  ہی  رہو  پہلو  بدل  جانے  سے  کیا  ہوگا |رضاؔ  دیکھو  جو  تم  ان  کی  طرف  سے  دل  میں  کہتے  تھے |طبیعت  میں  ذرا  سا  انقلاب  آنے  سے  کیا  ہوگا |
396,Ghazal 397,ایک  دفعہ  وہ  مجھے  دل  میں  تو  آنے  دیتا |میں  اسے  شام  نہیں  دیتا  زمانے  دیتا |آپ  کے  غم  پہ  بہت  کام  کیا  ہے  میں  نے |اب  میں  روتا  ہوں  تو  آنسو  نہیں  آنے  دیتا |وہ  مجھے  ایک  سے  پہلے  نہیں  سونے  دیتی |میں  اسے  خواب  سے  جلدی  نہیں  جانے  دیتا |رب  کے  آگے  تو  تر  و  تازہ  گیا  ہوتا  میں |وقت  کچھ  دیر  مجھے  ٹیک  لگانے  دیتا |شعر  کا  رزق  ان  آنکھوں  میں  ہے  لیکن  مرے  دوست |دل  مجھے  ہونٹ  سے  اوپر  نہیں  جانے  دیتا |ہر  حسیں  لڑکی  کو  تسلیم  کیا  کرتا  ہوں |کوئی  مصرع  نہیں  میں  گرنے  گرانے  دیتا |
397,Ghazal 398,اک  چاہ  کی  نگاہ  کا  افسانہ  بن  گیا |وہ  انگلیاں  اٹھیں  کہ  میں  دیوانہ  بن  گیا |اپنے  ہی  دل  کی  بات  ہے  اپنے  کئے  کی  لاج |کعبہ  بنا  رہا  تھا  میں  بت  خانہ  بن  گیا |اللہ  رے  بزم  ناز  تری  ناشناسیاں |جس  کو  کیا  سلام  وہ  بیگانہ  بن  گیا |چپکے  سے  ان  کا  نام  لیا  دل  سے  بات  کی |یہ  کون  سن  رہا  تھا  کہ  افسانہ  بن  گیا |خلاق  حسن  و  عشق  بڑا  دل  نواز  ہے |تخلیق  شمع  ہوتے  ہی  پروانہ  بن  گیا |دنیا  کے  تخت  و  تاج  رضاؔ  ٹھوکروں  پہ  ہیں |کیا  چیز  اپنا  ٹھاٹھ  فقیرانہ  بن  گیا |
